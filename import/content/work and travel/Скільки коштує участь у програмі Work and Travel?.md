# Скільки коштує участь у програмі Work and Travel?

> Date: 11 Apr 2012, 21:13

> Category: travel

> Series: work-and-travel

> Language: UA

Скоріше за все ви знаєте, що участь у програмі W&T досить таки не дешева. Студент має самостійно оплатити квитки на літак, оформлення документів, підбір вакансій тощо.

Величина витрат різна для кожного випадку. Усе залежить від обраної вакансії, місця проживання, додаткових умов роботодавця. У кампанії мені сказали, що ця сума коливається в районі $2000 - $2500.

У цьому пості я розповім скільки витратив я.

### Витрати на оформлення документів

| **Пункт**                                                                   | **Вартість (UAH)** | **Вартість (USD)** |
| --------------------------------------------------------------------------- | ------------------ | ------------------ |
| Плата за реєстрацію                                                         | 459,00₴            | $57,38             |
| Підбір вакансій                                                             | 1 600,00₴          | $200,00            |
| Оплата за програму та підписання контракту                                  | 5 900,00₴          | $737,50            |
| Оплата за SEVIS, Pin код, страховка, послуги компанії та бронювання квитків | 3 900,00₴          | $487,50            |
| Оплата візового ваучера                                                     | 1 162,00₴          | $145,25            |
| Доставка закордонного паспорта                                              | 60,00₴             | $7,50              |
| Загальний внесок в університеті                                             | 100,00₴            | $12,50             |
| Фотографії для документів                                                   | 20,00₴             | $2,50              |
| Довідка для басейну                                                         | 9,90₴              | $1,24              |
| **Разом**                                                                   | 13 210,90₴         | $1 651,36          |

### Транспортні витрати

Іноді, квитки на літак обходитися дешевше, якщо ти летиш з пересадками в різних містах. Саме з цієї причини мій шлях до Вашингтона прокладений не безпосередньо, а через Лондон. Як бонус до поїздки, на зворотному шляху я зможу на добу залишитися в столиці Британії.  З вище сказаного можна зрозуміти, що мені знадобилося чотири авіаквитки, а саме: Бориспіль - Лондон, Лондон - Вашингтон, Вашингтон - Лондон, Лондон - Бориспіль.

Так само мені довелося п’ять разів їздити до Києва: співбесіда з роботодавцем, підготовка до посольства, співбесіда в посольстві, тренінг для lifeguard-ів, передпольотна орієнтація. У сумі транспортні витрати склали **$112** на маршрутки + **$830** за авіаквитки = **$942.**

### Тренінг

Для роботи на вакансії lifeguard, мені необхідно було пройти тренінг, який протягом 3-х днів проходив у Києві. Жив я у родичів і гроші витрачав тільки на поїзд і невеликі перекуси, що допомогло значно скоротити витрати.

Витрати на тренінг склали:

| **Пункт**                         | **Вартість (UAH)** | **Вартість (USD)** |
| --------------------------------- | ------------------ | ------------------ |
| Тренінг для рятувальників у Києві | 1 428,00₴          | $178,50            |
| Проживання в Києві                | 140,00₴            | $17,50             |
| **Разом**                         | 1 568,00₴          | $196,00            |

### Стартовий капітал у США

Одразу після приїзду до США можуть виникнути початкові витрати. Наприклад: плата за житло, оренда велосипеда, витрати на їжу. Рекомендується брати з собою в США приблизно **1 000$**.

У загальну таблицю витрат я цю суму вписувати не буду. Але якщо ви збираєтеся їхати за програмою “Work and Travel” майте це на увазі.

### Разом

Звівши всі витрати разом маємо приблизно $2 789 (22 308₴).

Чесно сказати, коли я побачив фінальну суму, то цифра мене вразила. Так, число не маленьке. Але слід враховувати, що витрати здійснювалися протягом року, а не за один день. Якщо отримувати середню заробітну плату або попросити матеріальної підтримки у своїх батьків, то в принципі, заплатити цю суму реально.

Як ми бачимо з цифр, компанія в принципі сказали правду. Витрати перевищили ліміт на 288$. Але частково це через те, що я вибрав вакансію lifeguard, яка вимагала проходження тренінгу.

