# Що таке “Work and travel USA”?

> Date: 1 Sept 2011, 09:33

> Category: travel

> Series: work-and-travel

> Language: UA

![Image.tiff](https://res.craft.do/user/full/b5a256f3-51ff-c8e5-10fe-9343b6a0451d/doc/18C9E5F3-0F5B-4AD2-9C4C-C49B37537269/C63851E7-E3A7-4B5A-9C34-794F6D204F4A_2/fvC2kBuSfKIEgnTW3yfJ7ig622pI7BFykdMCDzyJm1gz/Image.tiff)

**Що таке “Work and travel USA”?**

Думаю, у кожної людини є мрія поїхати за кордон. Хтось цю мрію вже здійснив, хтось тільки готується, а в когось це так і залишається нездійсненною мрією...

Одного разу, 2 роки тому, моя мама, прийшовши додому і розповіла мені цікаву історію. Йдучи вулицею, вона зустріла свою знайому. Того літа її дочка їздила в США, де чудово відпочила, заробила грошей і повернулася з цілим багажем емоцій. Мене дуже зацікавила ця історія, і я попросив її більш детально уточнити про цю поїздку.

Після телефонної розмови мама розповіла мені, що дівчина їздила в США за студентською програмою “Work and Travel USA”, згідно з якою ти живеш в Америці 3-4 місяці, працюєш на обраній тобою вакансії, і заодно подорожуєш. Ці умови ідеально відповідали моїй мрії, і я твердо вирішив, що маю поїхати за кордон.

## Детальніше про програму

“Work and Travel” - це найкраща можливість для студентів удосконалити знання англійської мови, побачити Америку на власні очі та добре заробити.

![Image.tiff](https://res.craft.do/user/full/b5a256f3-51ff-c8e5-10fe-9343b6a0451d/doc/18C9E5F3-0F5B-4AD2-9C4C-C49B37537269/C53BC26E-D555-464F-8E3A-141E68BE4C86_2/ovX2by8zalO1ZskFct0MjVFjWx4cflIw5Ngy39W9RDAz/Image.tiff)

**З “Work and Travel” можна поєднувати роботу і подорожі**

Під час перебування в Америці як учасник “Work and Travel”, Ви можете працювати в американській компанії, яку обираєте ще в Україні до від'їзду. Студентам пропонується робота в ресторанах, готелях, парках розваг, на різноманітних фестивалях і в національних парках, літніх таборах і на курортах по всій країні. Спеціального досвіду не потрібно - всі, хто офіційно зареєструються для участі в програмі, гарантовано будуть забезпечені місцем роботи. Усі студенти в Україні обирають вакансії, дізнаються про всі умови та підписують контракт із роботодавцем.

Програма допомагає покращити мову. В оточенні американців і постійному спілкуванні з носіями мови вона вчиться набагато швидше і легше. Зазвичай, протягом кількох тижнів спілкування з американцями, людина починає розуміти більшу частину мови.

![Image.tiff](https://res.craft.do/user/full/b5a256f3-51ff-c8e5-10fe-9343b6a0451d/doc/18C9E5F3-0F5B-4AD2-9C4C-C49B37537269/56BF0696-EEF6-4A7F-A3D0-45AE5A28B404_2/xo7tuomXHasmHty1ErvgqYrFx05SxhSiPK765XOXW1Qz/Image.tiff)

**“Work and Travel” - найкращий спосіб вивчити англійську**

З “Work and Travel” стає можливим побачити Нью-Йорк, Чикаго, Лос-Анджелес, Філадельфію, Бостон та інші міста і місця у вільний час, або перед поверненням в Україну.

Програма “Work and Travel” також передбачає можливість самостійного підбору роботи. У такому випадку ви можете визначити сферу діяльності, в якій хотіли б працювати і самі домовитися з роботодавцем про всі умови перебування, оплати та вимоги до кандидата. Якщо Ви самі підбираєте собі місце роботи, то вартість послуг компанії-реєстратора стають значно нижчими.

![Image.tiff](https://res.craft.do/user/full/b5a256f3-51ff-c8e5-10fe-9343b6a0451d/doc/18C9E5F3-0F5B-4AD2-9C4C-C49B37537269/789FDE44-964E-444F-B12E-F7CD0E265607_2/bXgBfAZ9qLkAvZbVdRHX0LLxjdoUidhbXHySnua64Fkz/Image.tiff)

**А ще можна подорожувати і побачити країну**

## Реєстрація в програмі

Дізнавшись про “Work and Travel” я був готовий того ж дня подати документи на реєстрацію в програмі. Але тоді на носі був кінець навчання в коледжі, влітку необхідно було захищати диплом, та й за програмою можна їхати тільки будучи студентом вищого навчального закладу. Було вирішено їхати наступного року.

Влітку 2011 року я отримав ступінь молодшого спеціаліста, вступив до університету і був готовий реєструватися. Тільки перед цим потрібно було вибрати компанію-реєстратора.

Річ у тім, що програма “Work and Travel” одна для всіх. Але для участі в ній потрібно оформити безліч документів, знайти закордонних роботодавців, купити авіаквитки тощо. Для полегшення всіх цих турбот з'явилися компанії-реєстратори, які за помірну плату беруть більшу частину клопоту з документами на себе.

Пошукавши в Інтернеті, я зупинив свій вибір на [STUDY.UA](https://study.ua) - київська компанія, що допомагає в реєстрації та оформленні документів, необхідних для “Work and Travel”. Відправивши їм свою анкету і заплативши невелику суму, я був зареєстрований.

Так і почалася моя власна історія в програмі “Work and Travel USA”.

## Про блог

У цьому блозі я ділитимуся особистими враженнями, описуватиму та коментуватиму події, що відбуватимуться за моєю участю в рамках програми "Work and Travel". Читайте, підписуйтесь, залишайте коментарі. Сподіваюся, ви знайдете для себе тут щось корисне і цікаве.

