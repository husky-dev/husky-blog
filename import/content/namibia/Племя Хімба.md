# Племя Хімба

> Date: 10 May 2021, 21:08

> Slug: plemya-himba

> Category: travel

> Series: namibia

> Language: UA

![IMG_6472.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/4BAB18C2-5C14-4144-B76D-4B8A6F1BEDA8_2/IMG_6472.jpeg)

**Племя Хімба**

На сьогодні була запланована одна головна активність - відвідування племя Хімба. Це кочовий народ, що мешкає в північній частині Намібії. Деякі з них зберігають свій традиційний стиль життя і запрошують туристів подивитися як вони живуть.

![IMG_6521.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/AF7CA25A-5A24-460D-B5FC-9E29ED84261D_2/IMG_6521.jpeg)

Нас зустрів гід, який говорив англійською, був одягнений як звичайний намібієць, але був родом із цього племені. Він водив нас поселенням, розповідав його історію і знайомив із місцевим життям.

Це було не просто поселення, а радше притулок. Крім своїх дітей тут живуть ще діти-сироти, яких привозять сюди з округи. У кожної жінки по 8-10 дітей за яких вона відповідає. Чоловіків всього п'ятеро, але у кожного більше однієї дружини. За кожну дружину тобі потрібно заплатити худобою її батькам і мати змогу утримувати її та дітей. Плем'я живе за рахунок скотарства, пожертвувань і на те, що залишають туристи.

![IMG_6476.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/A3D2C395-66F0-439F-B2DF-3456CA8F5F18_2/IMG_6476.jpeg)

![IMG_6461.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/A904B065-3907-4CB2-8994-243DF4E02648_2/IMG_6461.jpeg)

![IMG_6480.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/06FA5FB0-D7DF-46F3-8EA6-96E01C693B37_2/IMG_6480.jpeg)

Попри такий спосіб життя діти все одно навчаються. Намібійська влада створила мобільні школи і в них є шанс прорватись в цьому житті.

[IMG_6458.mov](https://res.craft.do/user/full/b5a256f3-51ff-c8e5-10fe-9343b6a0451d/A3EA23CE-B00F-4170-9AC3-DCD9BFBC7FFA_2/rVAWhToprat1lo9xhYjFaEf6Ci46ZZh1dxF4U5oT7lEz/IMG_6458.mov)

Нас одразу попередили, що місцеві можуть просити в нас гроші. Але ми не зобов'язані їх давати. Вхідні квитки були доволі дорогі і після такого одного нашого візиту плем'я зможе без проблем пожити мінімум тиждень.

![IMG_6512.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/676B0FD1-F822-4281-A548-100E0D17209E_2/IMG_6512.jpeg)

**Місцева зірка. Пізніше ми бачили її фотки на листівках в сувенірних крамницях**

У багатьох із нас були двоякі почуття від цієї екскурсії. З одного боку місцевий гід нам сказав, що ми без проблем можемо фоткати кого захочемо. Мовляв жителі не проти і “спеціально натреновані для цього”. І ніби як усе має бути ок. Але все одно є відчуття, що ти білий завойовник і увірвався в їх життя.

Нам розповіли, що в них своя мова і вони не розуміють англійської. Але час від часу до нас підходили дівчата і однією рукою показували жест чайових, а другою трималися за живіт і говорили: “Please, mister, baby”, - натякаючи на свою вагітність. Під кінець діти теж підбігали і говорили: "Please! Mister! Sweets, money!". Усе ж таки сучасне життя вимагає вчити англійську.

![IMG_6492.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/525A47D2-FB1A-4D81-BCEB-3EB1DF944573/5AC23516-EC94-43AF-8E7A-EE3744028B65_2/IMG_6492.jpeg)

А ще кращу схему нам розповіли люди з іншої поїздки. До них підбіг школяр зі своїм табелем і показував, який він хороший учень. Але потім пояснював, що в нього немає грошей на потрібні книжки. Він не просив грошей, а просив купити йому одну-дві в сусідньому магазині. Розчулені туристи без проблем їх купували. Трохи пізніше він віддавав книжки назад у магазин і отримував свій відсоток. Розумно.

[IMG_6523.mov](https://res.craft.do/user/full/b5a256f3-51ff-c8e5-10fe-9343b6a0451d/152B86B7-DEA4-4A43-ACF2-6C297FDDEE39_2/yU6E9RVeuZPcDDd6msVKa66mvGn71O6uMrBni95CeOIz/IMG_6523.mov)

![IMG_6524.jpeg](https://res.craft.do/user/full/b5a256f3-51ff-c8e5-10fe-9343b6a0451d/E93C7A77-4FFA-43EA-9270-65CDD556E58B_2/By1KZflmDCHXSSd9S5u8yr9qz8rrIiytU84HcenUzswz/IMG_6524.jpeg)

**Захисний паркан, далі йти не можна**

У племя Хімба нелегка історія. У 1904 вони зазнали геноциду з боку німецької колоніальної держави. У 1980х вони мало не припинили своє існування. Як і більшість кочівників, вони займаються скотарством і в ті роки 90% худоби забрала посуха. Деяким довелося переселитись в міста. Але з 1990-х вони почали своє відродження.

Їхав я звідти в трохи занепалому настрої, занурений у роздуми про тлінність буття. Я вважаю, що люди не повинні так жити. Розумію, коли дорослі люди самі приймають рішення про дауншифтинг. Але діти не обирали такого життя.

У нашому джипі розгорілась дискусія. Мій штурман дотримувався думки, що мовляв вони самі прийняли рішення так жити. І якби хотіли - то жили по іншому. Але я все ж таки схильний до думки, що у багатьох із них немає вибору. Вони народжуються в цьому племені, ростуть, деяких рано видають заміж - і все. Ти не бачиш іншого життя, або бачиш маленькі його уламки в особі туристів. Ми бачили тільки фасад, але не знаємо, як вони живуть насправді і чи є в них вибір узагалі. А можливо я не правий, і їм дійсно так краще. Можливо б їм не сподобалось наше сучасне життя з купою технологій і зручностей. Можливо б воно здалося їм занадто складним. Хочеться в це вірити.

Це була єдина активність на сьогодні. Нас чекала довга дорогу до табору. Завтра ми мали встати рано вранці щоб відправитьсь на сафарі до [національного парку Етоша](https://goo.gl/maps/LzS8WTWPv9hzJLFfA). На сафарі не в плані стріляти по тваринам, а їздити самим на джипах і шукати звірів для фотографій.

Так як до заходу сонця в нас був час, то ми вирішили поїздити недалеко від заповідника, щоб можливо когось побачити. І навіть не заїзджаючи до парку на нас чекав невеликий бонус.

![IMG_6531.jpeg](https://res.craft.do/user/full/b5a256f3-51ff-c8e5-10fe-9343b6a0451d/6300B299-7257-4123-BF09-11D1F28061A4_2/RhXYZWtYtf2C6xhyuP9jzAW4pylcXSuUO1rkgZDiHA4z/IMG_6531.jpeg)

![DSC_6497.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/F2094CFC-694F-4430-BEB3-7B32E04739CF/D52ECC37-5D69-4B83-A6C1-AF3B6350164D_2/CQxyn1LS1pGVKGSuwg589ZxmFXjmq7yKpr6iETVTe60z/DSC_6497.jpeg)

![DSC_6502.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/F2094CFC-694F-4430-BEB3-7B32E04739CF/312226DC-ACFC-4A42-8FCC-42C27DA7CE6E_2/TUXfMUatv5NUFxMVRU9d3ped8EC0mW6fnXHwzkEMJb0z/DSC_6502.jpeg)

Зебри, острікси, бородавочники, жирафи. Територія величезна і у неї немає паркану. Тому звірі вільно собі гуляють.

Ночували ми знову в таборі і спали знову в палатках. Завтра на нас чекав насичений день в [національному парку Етоша.](/posts/natsionalnii-park-etosha) Тому треба було гарно виспатись на свіжому повітра.

![IMG_6603.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/F2094CFC-694F-4430-BEB3-7B32E04739CF/37A375AF-76B4-433F-A78A-56767A5C58E2_2/2BjAlHx6HdsoHv9TzPnmsW6t45nsaIC6MNGcmT4wVbQz/IMG_6603.jpeg)

**Це ідеальний спосіб ночівлі на природі**

![IMG_6612.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/F2094CFC-694F-4430-BEB3-7B32E04739CF/823DB2E9-13C1-4DE4-8DBF-3088AC08EDC1_2/yGNvmSJLfrGv2cXqBycmGVo2CnSAjNMCs29mpoVw3J0z/IMG_6612.jpeg)

**Ні, це не результат нашого сафарі, мясо куплено в магазині 👌**

![IMG_6616.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/F2094CFC-694F-4430-BEB3-7B32E04739CF/C01BE971-7F70-467D-A4E7-0A5687401184_2/igZzityrDOKCgQ6gItJhy8Qa3NNZnxhy5xKa2yJuY4cz/IMG_6616.jpeg)

**Захід сонця в Африці - це щось**

