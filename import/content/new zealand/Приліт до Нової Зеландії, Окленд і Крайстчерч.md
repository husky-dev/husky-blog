# Приліт до Нової Зеландії, Окленд і Крайстчерч

> Date: 3 Nov 2019, 22:11

> Category: travel

> Series: new-zealand

> Language: UA

![DJI_0158.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/D717C22C-62D0-4871-A5E3-0F19BFF287D6_2/qbkLUJ0LIrFygP1P2Z5cYMxQdSXIgGxtSgP0E3FBHv4z/DJI_0158.jpeg)

**Виспався і готовий до нового ранду пригод**

На мене чекав десятигодинний переліт із [Сінгапуру](/posts/do-novoi-zelandii-cherez-singapur) до Нової Зеландії. Половина людей у літаку були схожі на громадян Індії та Китаю. Злегка засумнівався, що лечу в правильному напрямку. Але квиток, і двоє сусідок-новозеландок свідчили, що все ок. Під час зльоту одна із сусідок дістала хрестик і почала молитись. Я зрозумів, що слово за нас перед Боженькою було замовлено, а значить політ був приречений на успіх.

До моменту прильоту я вже провів 25 годин у повітрі і змінив три літака: Київ - Франкфурт, Франкфурт - Сінгапур, Сінгапур - Окленд. Але це ще було не все! Я прилетів пізно ввечері в Окленд - найбільше місто Нової Зеландії. Але це місто в якому закінчувалась наша подорож, а не починалась. Наша група стартувала з міста Крайстчерч, котре знаходиться на іншому острові. Нажаль, квитків на літак до нього напряму з Сінгапуру на той час не було. Тому на наступний день мене чекав ще один внутрішній переліт. Я вирішив зупинитись у готелі неподалік аеропорту, переночувати, а вранці полетіти вже на старт. Ще одна спокійна ніч для акліматизації не завадить.

Після супер насиченого [Сінгапуру](/posts/do-novoi-zelandii-cherez-singapur), було відчуття, що загалом можна вже й додому. Прилетів пом’ятий, але сповнений сил і енергії.

![IMG_6969.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/C06A1B7D-39B0-483C-B9A7-FFBB263B5291_2/52vFxXa5Cd0OLSRqtuLcGIEC6e4VuLP3usioVfzvssEz/IMG_6969.jpeg)

**Це я сповнений сил та енергії**

Найцікавіше - митниця. Ще до літака ти заповнюєш форму, де питається, чи везеш ти з собою якусь їжу, фрукти, туристичне спорядження, яке нещодавно використовувалося на природі, чи ліки для коней. Серйозно, ліки для коней там реально були у списку. Новозеландці дуже бережуть свою природу і намагаються, щоб ніхто нічого зайвого сюди не привіз. Якщо вказуєш, що маєш туристичне спорядження яке у тебе використовувалось менше ніж місяц назад - у тебе його забирають на 45 хвилин для обробки та знищення на ній усього живого.

Одна з учасниць нашої групи розповіла історію, що виходячи з літака взяла з собою яблуко. І на митниці у перевіряючого запитала, чи можна з ним пройти. У чоловіка різко розширились очі і з максимальною стриманістю він відповів: “Звісно ні”. Довелось викинути.

Але не все так жостко як здається. Новозеландці дуже доброзичливі і привітні люди, які вірять наслово. Коли мене запитали, чи маю я якесь спорядження, котре нещодавно використовував, або насіння чи фрукти, я впевнено сказав - “Ні”. І мене без проблем пропустили. Людина ж не може брехати на митниці, правда?! Але в мене насправді нічого такого не було. І до речі, якщо кажеш “так” і твоє спорядження беруть на обробку - його пропарюють. А це значить смерть мембрані і всім сучасним матеріалам які в ньому були використані.

Вийшов з аеропорту. До готелю було п’ятнадцять хвилин пішки. Тому вирішив прогулятись. Перше враження - я ніби [знову в Штатах](/series/work-and-travel/), тільки в якійсь іншій версії. Наче у якійсь більш добрій. Ті самі бетонні тротуари, підстрижений газон, красиво підстрижені дерева. Навіть знаки чимось схожі. А головне - на вулиці весна. Все цвіте і пахне. Настрій відразу піднявся на тисячу поділок.

[IMG_6973.mov](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/F889E8B5-92A0-4646-8075-10F8C563ECF6_2/rGsONkoSyoUDT6024Gd6gPwx9P6Syl3dMN28STRyvQ8z/IMG_6973.mov)

**Перші враження**

![IMG_6977.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/B7D421D1-4157-4E1D-A2B2-0D3C320634CF_2/WjrvhYg09sJIkwyqKoPkrhIrrryaQ9wF0MuJK5hxjpoz/IMG_6977.jpeg)

**У Новій Зеландії основні джерела прибутку це сільске господарство і туризм**

Швидко дійшов до готелю. Прийняв пігулки легкого заспокійливого, котрі допомагали у боротьбі з джетлагом і мене швидко вирубило. Вранці, я поснідав в готелі і пішов на літак до Крайстчерча. Я обдумував план як мені і на літак встигнути, і в центр міста зганяти. Але було багато ризиків. Та і в будь-якому випадку ми б тут закінчили свою подорож. Тому вирішив не ризикувати і піти напряму в до аеропорту.

![IMG_6978.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/EEE572DF-2642-4324-BEC5-E42DF9C9D7F9_2/0AvnU2YJBAVVyCQhrDltdCxoGaVYy6reyswroVc63toz/IMG_6978.jpeg)

**Ківі тут повсюди**

![IMG_7012.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/51D2162C-17A9-4BB2-A498-FC64D402D9D1_2/ldqgOdNj8zxVeygexrZ54rMKfvSByBbAcokCYJY9OQYz/IMG_7012.jpeg)

**Рівні і гарні тротуари, відчуття наче знову в Штатах**

![IMG_7015.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/EE171D4C-FDD4-4487-9959-58D742A20D10_2/7EibyKX7Ptkduw4L0pRY94XoWxDcXbQtey8kkyoD2v0z/IMG_7015.jpeg)

Зазвичай мій політ на літаку складається з двох частин. Зліт: “О май гад, яка краса! Я всю дорогу буду дивитися у вікно!”. Минає 15 хвилин: “сиджу у смартфоні”. Так ось у Новій Зеландії все навпаки. Я летів з Окленда в Крайстчерч. На старті я сидів у смартфоні, а потім випадково подивився у вікно і залип на весь переліт.

![IMG_7047.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/D79E4A18-3029-4E25-83C8-B57CFA6B1DEC_2/9uyN23axq8xq3VMhr8YXxEV2JFqn8oIbAxpR2cJ45D0z/IMG_7047.jpeg)

**Вулкан Таранакі який з повітря виглядає як рівне коло**

[IMG_7048.mov](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/F863C6F5-6A85-4C3C-8B08-AA34DC5A5786_2/Qq7f4HRGvL6JACQ6FrWvMCzvwTXwoNUsTddZYeJoxuoz/IMG_7048.mov)

**Він дуже припав мені до душі**

![IMG_7060.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/3AC434F0-B4EE-45DA-B9A0-FD7D3944B10B_2/krtYqaJZZxyLGzZQXfXm8Y5ZaVYBMVqKDyryJyl8Y5sz/IMG_7060.jpeg)

![IMG_7062.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/656EDEED-1645-4374-B0F8-BE2CFFDFB252_2/yJxfftNZUqWa5VtBKosSeyDX4AVixXQ2CddfaFwZAsoz/IMG_7062.jpeg)

**Колір води у річці просто неймовірний**

### Крайстчер

Прилетів до Крайстчерча. Доречі досить довго не міг запам’ятати назву цього міста. Якась вона була для мене складною і не зрозумілою. Поки до мене не дійшло. Назва міста складається з двох слів “Christ church”, що буквально перекладається “Церква Христа”. З цього моменту все стало набагато простіше.

В аеропорту мене зустрів Володимир, наш місцевий гід, котрий сам з України і котрий емігрував сюди вже досить давно. Приїхали в готель, де я зустрівся з рештою нашої групи. Всі були втомлені, розбити і страждали від джетлагу. Різниця в часі з Україною - одинадцять годин. Тому коли в нас була ніч, тут вже була середина дня. Виявилось, що тільки я летів сюди з нормальним відпочинком в Сінгапурі. Всі інші летіли напряму з України провівши 30+ годин в дорозі. Тому їм було набагато важче ніж мені.

Вже вечоріло. Ми мали виїжджати на наступний день. А сьогодні був день прильоту, коли вся група зїзджається і відпочиває після перельоту. Так як я не люблю втрачати час і був повністю акліматизований, то відразу пішов досліджувати місто.

![IMG_7080.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/0633580D-48AE-43E9-9E3A-4CCFBDC2B961_2/zXDrR8wpS1Px488yf95dEN07FHYW7gR3DSyucsAfGsMz/IMG_7080.jpeg)

**Місцевий арт**

![IMG_7083.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/6DF69722-C386-4BCC-84BB-395DC6522B74_2/5OQ5fFYk0LAHmwFyOS1BrvwyI2vQc7jDOPndyY8Qa6gz/IMG_7083.jpeg)

Перше що помітив - немає високих будівель. Нова Зеландія досить сейсмоактивна і землетрус 2011 року сильно похитав місто. Досі можна зустріти зруйновані споруди.

![IMG_7088.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/F94A2A53-272F-40F1-883B-C0FEB0D8BDCD_2/iZXkTj6MZxbpm04tpBN6GtIulGOms9JNZG3gPY0xymoz/IMG_7088.jpeg)

**Церква, котрі досі на реконструкції після землетрусу**

![IMG_7091.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/995CAD44-F0F5-498F-803A-FAFAEC9BA707_2/HKdWFV06inEMDHVoZjj1QNxBU2dz8T6vCyw5nzvyFnUz/IMG_7091.jpeg)

У місті ростуть тополі, берези і пальми. Оскільки зараз тут весна, то ми ще потрапили на цвітіння наших каштанів. Коли я запитав Володимира, чому у аеропорту так переживають щоб не завозили насіння, то він відповів: “Щоб зберегти природу якою вона є і не завести зайвого. Але насправді, за свій час існування, емігранти завезли сюди все що тільки можна”.

![IMG_7081.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/4E903FC7-0F07-4C21-8F12-F0B9789A3AB1_2/cU0EARM6NvNP7UUd9oijCrgBKhdvZMwRcWRig8xS1dEz/IMG_7081.jpeg)

![IMG_7113.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/620CD433-543A-4908-A63F-80B51A18397A_2/diA7qH27KrsIBoMm0YD4xvXQx4zstDhIhNbtiPIjxhwz/IMG_7113.jpeg)

**Вдома осінь, а тут цвітуть каштани**

![IMG_7099.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/F3DF67CF-F929-4019-81CB-E97687CE5C52_2/jPkGwUPyhMMlfCj4e8zHxbLDknsDHpBMXZlLP26dvqQz/IMG_7099.jpeg)

![IMG_7095.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/2FEF71DA-0063-4136-97B1-87C3BE7D2393_2/Gy5Jh1FItxD8vdJqE3UHe542TLMbGRabRpB3UwaPyWoz/IMG_7095.jpeg)

**Відразу видно що в цій країні знімали “Володаря перснів”**

![IMG_7158.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/8C4737D7-8B68-4843-97D3-113C5F9319DE_2/x0xNjPyiZRlJA6XH5oIzhEYW6AyxBsehNyvx6yaxa4kz/IMG_7158.jpeg)

![IMG_7119.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/51C8ACE1-09ED-44D2-908B-14DB27AF8BF8_2/QN58X8V35fASJO3ip8M0GSt5IRzlo3yk947szS8y7fwz/IMG_7119.jpeg)

![IMG_7135.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/AC416BB1-A6E8-4A27-BA90-CC62FC2B2B8C_2/IQUsY55niBV6JXvc34zD9ewAyyYqSNpRKKAvyIjdDDUz/IMG_7135.jpeg)

![IMG_7110.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/6B6268BD-FD61-402B-8770-ED263D4B3927_2/FwEZvbx0p2YJSFXAuSx0mec6RpIN2MiL7ijXbpm7yxcz/IMG_7110.jpeg)

**Мирне і тихе місто**

![IMG_7120.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/4FCBB244-933A-4562-BA6B-87C4EE86AF34_2/2bo5fHg4es9oSWGbb5CJ6SimKhqxRMJf2HNZRsLGKyAz/IMG_7120.jpeg)

**В архітектурі явно видно вплив англійців**

Забув сказати - тут лівосторонній рух! Це минула британська колонія і як багато де в світі, ця звичка залишилась. Відразу відчув весь біль. При переході дороги за звичкою дивишся не в той бік. У вузьких проходах люди тримаються лівого боку, а не правого, як ти звк.

Я взяв электросамокат. Їду, а прямо на мене велосипедист. Показну йому мовляв об’їжджай, а він такий: "ні ні ні, ти повинен об'їхати". І тут до мене дійшло, що я їхав по правій стороні.  До речі, 75% аварій тут трапляються з вини туристів із правостороннім складом головного мозку. Коли орендуєш машину - там купа наклейок “їдь по лівій стороні”. При виїзді з туристичних місць стоять знаки: “Пам’ятай про лівосторонній рух!”. Навіть поїзди тут не їздять в день, щоб не відволікати туристів і щоб ті не виїжджали на праву полосу. Дивлячись на все це розумієш, що проблема дійсно досить серйозна.

![IMG_7150.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/3D438904-F013-4EAF-83EE-8791A48379D5_2/T0aAr8L7Wpy0eAkxsuCr665Bx7KWEq54xWuZEN280wwz/IMG_7150.jpeg)

**Готовий збивати велосипедистів**

Але з часом звикаєш. Уже під кінець дня я легко визначав туристів. Ідеш як людина лівою стороною стежки, а вони тобі прямо на зустріч. Понаїхало тут, ходять як варвари правою стороною 😅

Зі мною був мій дрон. Тому доїхавши до парку, я піднявся в повітря і зробив декілька фото міста.

![IMG_7142.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/E455130E-0C7A-4796-8E1D-6F854E0BECE3_2/RnTT1fxxL8oLhTUx8trhj9rz4cfpavZx1lRxfVMfoBoz/IMG_7142.jpeg)

**Місто Крайстчерч з висоти пташиного польоту, Нова Зеландія**

![IMG_7140.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/2D057F13-C837-48C7-B522-56F5F3D44E62_2/HO3cWBqopSDPGsJdczqojTMUnTmI2OLN3ndNx1uwxIwz/IMG_7140.jpeg)

**Як видно, у місті немає високих будівель через сейсмоактивність**

![IMG_7142.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/D65094FD-CE02-4AA0-903F-F69697400D37_2/D2JAFcYFsHZizyKXKKrepHta3blP8DXc74GGuhX8s90z/IMG_7142.jpeg)

![IMG_7141.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/F19B8607-86CC-4DD4-997B-725CACC69CF6_2/QeZKDpM9Qz15yWGMFrXrt8BF8CvV457XPyDbvZpm7sUz/IMG_7141.jpeg)

**Центральний величезний парк**

![IMG_7148.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/0C035EAF-F4FA-4C41-A79E-89853F395C01_2/BxfwC4jxQ3Wy1JppGZL5PNSBn14luDvhxWd0jFBqj4Ez/IMG_7148.jpeg)

![IMG_7145.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/89C5D4CC-9426-4E04-9A3A-F4DAECEDEFE3_2/iTbdicDCtziBYx2Gop2mQjDaZzMhCzAlHAuxzvOogmkz/IMG_7145.jpeg)

Також з’їздив до сумнозвісної мечеті в Крайстчерчі, де 15 березня 2019 року стався масовий розстріл. Зїхавший з глузду австралієць увірвався в будівлю і застрелив купу мирного народу. Основна мотивація: всі біди через мусульман, а тут вони як у христа за пазухою, і потрібно показати їм, що і тут до них можуть добратись.

![IMG_7139.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/7093D72E-91F0-4500-BA3C-C7F5B3C97482_2/VWuyiC9EY1L69T2AIR4jtyHyopy3xgTwobN9FyZqSLkz/IMG_7139.jpeg)

**Сумнозвісна мечеть де стався масовий розстріл**

![IMG_7138.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/10C97838-755A-4657-86CE-A7CEF4915AF8/9D3E2673-FD21-4630-BBD6-2E8D2218E7F4_2/fOIpwS3VcfbZBHwEEwhy5ILbtNeWyW6OTvzpffeEGPAz/IMG_7138.jpeg)

Коли про це розповідали в новинах - було звичайно сумно. Але у світі стільки всього сумного за день відбувається, що мозок просто не встигає. Та й де ми, а де Нова Зеландія.

Тут ти розумієш, яким болем і шоком була ця трагедія для місцевих. Місто мирне, чисте, спокійне. Усе навколо віє миром і спокоєм. У центрі великий парк із зеленими галявинами. Мене прямо почало відпускати, коли на вулиці незнайомці посміхалися мені і вітались. В армії на всю країну чотири танки. Навіть звичайний криміналітет на мінімалках. А тут таке. Це був удар у саме серце.

Наступив вечір. Ми повечеряли всією групою і познайомились один з одним. Завтра вже нарешті починалась наша подорож. Мені здається, сьогоднішній день я використав на повну.

**P.S.** Для тих хто хоче більше дізнатись про Нову Зеландію, друзі порадили круте відео:

[Geography Now! NEW ZEALAND (AOTEAROA)](https://www.youtube.com/watch?v=FtZaaKFi7RM&ab_channel=GeographyNow)

