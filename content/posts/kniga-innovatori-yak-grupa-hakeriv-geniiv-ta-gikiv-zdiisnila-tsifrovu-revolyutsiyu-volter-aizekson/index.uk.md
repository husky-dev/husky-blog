---
title: "Книга “Інноватори. Як група хакерів, геніїв та ґіків здійснила цифрову революцію” - Волтер Айзексон"
date: 2023-05-19T06:22:00.000Z
categories:
  - books
tags:
  - programming
cover:
  image: "assets/kniga-innovatori-yak-grupa-hakeriv-geniiv-ta-gikiv-zdiisnila-tsifrovu-revolyutsiyu-volter-aizekson.jpg"
  caption: "Книга “Інноватори. Як група хакерів, геніїв та ґіків здійснила цифрову революцію” - Волтер Айзексон"
  relative: true
draft: false
---

Хочу порадити гарну книгу про технології Волтера Айзексона: “Інноватори. Як група хакерів, геніїв та ґіків здійснила цифрову революцію”. У ній розповідається, як будувався цифровий світ починаючи від Ади Лавлейс і до сьогоднішнього стану речей: Інтернет, смартфони, персональні комп'ютери. Як він став таким, яким він є зараз, хто його герої та забуті генії. У книжці дуже класно показано, як очевидні для нас технології, такі як розподілена мережа, соціальні мережі, ПК, колись були зовсім неочевидні і зустрічали великий супротив.

Автор змістовно описує історичний контекст та важливі події, які привели до народження цифрової ери. Книга пропонує глибокий розуміння того, як деякі люди зуміли подолати виклики та перешкоди, створити новаторські технології та змінити наше сприйняття світу.

Один з найбільших плюсів цієї книги - це детальна розповідь про відомих іменитостей, таких як Стів Джобс, Білл Гейтс, Марк Цукерберг та інші. Автор не тільки приводить факти про їхні досягнення, але й досліджує їхні мотивації, амбіції та вплив на світ навколо них.

Що мені подобається у Айзексона, так це те, що він розповідає як про позитивні, так і про негативні деталі історії героїв. Він показує, що люди, котрі чинили цифрову революцію, теж були людьми зі своїми недоліками і слабкостями.

Ця книга надихає і мотивує читача не тільки до роздумів про минуле, але й до подальших досліджень і творчості. Вона показує, що навіть найзвичайніші люди можуть здійснити неймовірні здобутки, якщо у них є сміливість і віра у свої сили.

Дуже сподобалась основна ідея: **“чинити революції і просувати технології можна тільки командою і постійно обмінюючись інформацією з іншими”**. Генії-одинаки часто залишаються на узбіччі історії.

Декілька цікавих цитат:

- “Я навчив його, що треба зображати, ніби ти можеш щось зробити, тоді це щось у тебе вийде. І якщо показувати людям, що в тебе все під контролем, то вони повірять”.
- “Нова ідея приходить раптово і скоріше інтуїтивним шляхом, - одного разу сказав Ейнштейн, - але інтуїція є ніщо інше, як результат накопиченого інтелектуального досвіду”.
- “Він був настільки незворушним, що складалося враження, ніби його виростили дельфіни”.
- "Фізик - це той, хто зайнятий пошуком істини, - сказав він пізніше, - а інженер - це той, хто стурбований тим, щоб було зроблено справу”.
- “Пошуковій системі Пейджа і Бріна доводилося мати справу з величезною кількістю сторінок і посилань, зокрема, тому вони назвали її Google. Гугол (googol) - це число, що складається з одиниці та сотні нулів. Назву запропонував Шон Андерсон, аспірант зі Стенфорда, з яким Пейдж і Брін ділили навчальну кімнату. Виявилося, що домен Google вільний, і Пейдж моментально його купив. "Мені здається, ми не зрозуміли, що зробили орфографічну помилку, - пізніше зізнається Брін. - Але googol все одно був зайнятий. Якийсь хлопець уже купив домен Googol.com і не хотів із ним розлучатись, скільки я його не вмовляв. Тому ми залишили собі Google”. Це було кумедне слово. Воно добре запам’ятовувалось і легко перетворювалось на дієслово”.
- “Джобс вважав успіх Microsoft дефектом будови світу - повною відсутністю смаку у людей. Пізніше він додасть: “Єдина біда Microsoft у тому, що у них немає смаку, ось просто абсолютно немає смаку. І справа не стільки в дрібницях і деталях, скільки в глобальних речах. Вони навіть не намагаються придумати щось нове або додати родзинку чи харизми у свою продукцію”.
- “Тьюринг любив бігати на довгі дистанції, а про фон Неймана жартували, що на світі дуже мало думок, які ніколи не спадали йому на думку, але ідея бігу на довгі відстані (втім, і на короткі теж) була серед них.”
