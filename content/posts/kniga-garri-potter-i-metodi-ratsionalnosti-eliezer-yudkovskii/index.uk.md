---
title: "Книга “Гаррі Поттер і методи раціональності” - Еліезер Юдковський"
date: 2020-08-03T10:37:00.000Z
categories:
  - books
tags:
  - fantasy
cover:
  image: "assets/kniga-garri-potter-i-metodi-ratsionalnosti-eliezer-yudkovskii-fe69.png"
  caption: "Книга “Гаррі Поттер і методи раціональності” - Еліезер Юдковський"
  relative: true
draft: false
---

Дочитав "Гаррі Поттер і Методи Раціональности" - і це просто офігезна книга, must read. Її радили багато моїх авторитетів і я таки прочитав. Книга створена з серії фанфіків американського вченого Елізера Юдковського і розповідає альтернативну історію Гаррі Поттера з альтернативного всесвіту. В ній Гаррі - дитина-вундеркінд котрий виріс в люблячій сім'ї. Його прийомний батько - вчений, і сам Гаррі мріє про кар'єру вченого. Але тут приходе лист до Гоґвортсу і все йде не за планом. Хлопець вирішує піти вчитись магії, щоб потім дослідити її механізми роботи і використовувати її на благо всього людства.

Сюжет дуже захоплюючий. В цій історії Гаррі попадає в Когтевран і “дружить“ з Драко і все виглядає дуже логічно, як так і мало було бути в оригінналі =) Він розповідає чарівникам, що магли вже досліджують космос і літали на Місяць. І ті, ясна річ, йому не вірять) Цікаво дивитись на світ Магічої Британії Джоан Роулінг очима раціоналіста, при умові - що магія в цьому світі логічна, хоч і порушує закони фізики. Ти починаєш розуміти, що багато речей там не мають сенсу. Як золотий сніч. Правила квіддіча нелогічні, так як ловець піймавши сніч повністю перекреслює роботу всієї команди. Було б логічно відмінити сніч, або відокремити його в окрему гру.

Цікаво спостерігати як Гаррі схрещує маглівську науку з магією і таким чином робить неймовірні речі. Екшину досить багато і я декілька разів був в легкому шоці від сюжетних поворотів. Ну і ясне діло - феєрична кінцівка) Хотілось би розповісти більше - але я ненавиджу спойлери і хочу, щоб ви відчули ті ж самі емоції як я)

Сам автор радить прочитати спочатку перші десять глав, і якщо книга не зайде - кинути і не читати далі. Бо час - це найцінніше що в нас є. Книга, як на мене, досить велика і читати її ви будете довго. Але я не жалію ні єдиної хвилини витраченої на неї.

Давно не відчував такого задоволення від читання. Я більше не зможу читати оригінальні історії Гаррі Поттера або дивитись фільми. Тепер вони будуть для мене дуже банальними і наївними. Як сказала одна розумна людина: “Не важливо, що ти прочитав. Важливо що в тобі змінилось після прочитання”. Я точно можу сказати, що я ще більше полюбив науку і повірив в її силу. Став більш раціонально мислити, шукати логіку в подіях і думати про те - кому ці події вигідні. Став ретельніше аналізувати свої думки, шукати їх коріння і шукати наукове підтвердження стереотипів вбитих з дитинства.
