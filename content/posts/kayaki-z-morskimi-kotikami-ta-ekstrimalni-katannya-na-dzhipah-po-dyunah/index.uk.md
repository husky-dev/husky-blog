---
title: "–ö–∞—è–∫–∏ –∑ –º–æ—Ä—Å—å–∫–∏–º–∏ –∫–æ—Ç–∏–∫–∞–º–∏ —Ç–∞ –µ–∫—Å—Ç—Ä—ñ–º–∞–ª—å–Ω—ñ –∫–∞—Ç–∞–Ω–Ω—è –Ω–∞ –¥–∂–∏–ø–∞—Ö –ø–æ –¥—é–Ω–∞—Ö"
date: 2021-05-07T18:08:00.000Z
categories:
  - travel
series:
  - "namibia"
cover:
  image: "assets/koloniya-morskih-kotikiv-cb13.jpg"
  caption: "–ö–æ–ª–æ–Ω—ñ—è –º–æ—Ä—Å—å–∫–∏—Ö –∫–æ—Ç–∏–∫—ñ–≤"
  relative: true
draft: false
---

–ú–∏ –≤–∏—Ä—É—à–∏–ª–∏ –≤ –º—ñ—Å—Ç–æ –í–æ–ª—Ñ—ñ—à-–ë–µ–π, –Ω–µ–¥–∞–ª–µ–∫–æ –≤—ñ–¥ –°–≤–∞–∫–æ–ø–º—É–Ω–¥–∞, —â–æ–± –ø–æ–ø–ª–∞–≤–∞—Ç–∏ –Ω–∞ –∫–∞—è–∫–∞—Ö –ø–æ—Ä—É—á —ñ–∑ –∫–æ–ª–æ–Ω—ñ—î—é –º–æ—Ä—Å—å–∫–∏—Ö –∫–æ—Ç–∏–∫—ñ–≤. –ó–∞ –ø—Ä–∏—Ä–æ–¥–æ—é —Ü–µ –ø–æ–ª–æ—Ö–ª–∏–≤—ñ —Å—Ç–≤–æ—Ä—ñ–Ω–Ω—è. –ù–∞ —Å—É—à—ñ –∑–Ω–∞—Ö–æ–¥—è—Ç—å—Å—è –≤—Å—ñ —ó—Ö —Ö–∏–∂–∞–∫–∏. –¢–∞ –π —à–≤–∏–¥–∫—ñ—Å—Ç—é –ø–µ—Ä–µ–º—ñ—â–µ–Ω–Ω—è –≤–æ–Ω–∏ —Ç—É—Ç –Ω–µ –±–ª–∏—â–∞—Ç—å. –¢–æ–º—É –ø—ñ–¥ —á–∞—Å –Ω–∞–±–ª–∏–∂–µ–Ω–Ω—è –ø—ñ—à–∫–∏ –∞–±–æ –Ω–∞ –º–∞—à–∏–Ω—ñ –≤–æ–Ω–∏ –≤—ñ–¥—Ä–∞–∑—É –∫–∏–¥–∞—é—Ç—å—Å—è —É –≤–æ–¥—É. –Ü–Ω—à–∞ —Å–ø—Ä–∞–≤–∞ –Ω–∞ –∫–∞—è–∫–∞—Ö. –¢—É—Ç –Ω–µ–º–∞—î –∞–∫—É–ª –∞–±–æ –∫–∞—Å–∞—Ç–æ–∫. –¢–æ–º—É —è–∫—â–æ —Ç–∏ –Ω–∞ –≤–æ–¥—ñ - —Ç–∏ –Ω–µ —Ö–∏–∂–∞–∫.

–ö–æ–ª–æ–Ω—ñ—è –≤–µ–ª–∏—á–µ–∑–Ω–∞. –®—É–º, –∫—Ä–∏–∫–∏ —ñ –∑–∞–ø–∞—Ö –≤—ñ–¥–ø–æ–≤—ñ–¥–Ω—ñ üôÇ –ù–∞ –∂–∞–ª—å –ø–æ–ª—ñ—Ç–∞—Ç–∏ –Ω–∞ –¥—Ä–æ–Ω—ñ –Ω–µ –¥–æ–∑–≤–æ–ª–∏–ª–∏. –¶–µ –Ω–∞—Ü—ñ–æ–Ω–∞–ª—å–Ω–∏–π –ø–∞—Ä–∫ —ñ –º–∏ —Ç—É—Ç –Ω–µ —î–¥–∏–Ω—ñ —Ç—É—Ä–∏—Å—Ç–∏. –ê —Ä–æ–∑–ø–æ–ª–æ—Ö–∞—Ç–∏ –≤—Å—é –∫–æ–ª–æ–Ω—ñ—é - —Ç–∞–∫ —Å–æ–±—ñ —ñ–¥–µ—è.

![DSC_4216.jpeg](assets/dsc-4216-04af.jpg)

–¶–µ –Ω–æ–≤–∏–π —Ä—ñ–≤–µ–Ω—å –ø—Ä–∏–≥–æ–¥. –û—Å–∫—ñ–ª—å–∫–∏ –º–æ—Ä—Å—å–∫—ñ –∫–æ—Ç–∏–∫–∏ —Ç–µ–±–µ –Ω–µ –±–æ—è—Ç—å—Å—è, —Ç–æ –≤–æ–Ω–∏ –±–µ–∑ –ø—Ä–æ–±–ª–µ–º –ø—ñ–¥–ø–ª–∏–≤–∞—é—Ç—å —ñ —Ü—ñ–∫–∞–≤–ª—è—Ç—å—Å—è —â–æ —Ç–∏ —Ç–∞–∫–µ. –Ø–∫—â–æ –∑–∞—Å—É–Ω—É—Ç–∏ –≤–µ—Å–ª–æ —É –≤–æ–¥—É —ñ –ø–ª–∞–≤–Ω–æ –Ω–∏–º –ø–æ—Å–º–∏–∫—É–≤–∞—Ç–∏, —Ç–æ –¥–µ—è–∫—ñ –º–æ–∂—É—Ç—å –ø—ñ–¥–ø–ª–∏—Å—Ç–∏ —ñ –≤–∫—É—Å–∏—Ç–∏ –∑–∞ –Ω—å–æ–≥–æ üôÇ –†–æ–∑–ø–æ–≤—ñ–¥–∞–ª–∏ –Ω–∞–≤—ñ—Ç—å –ø—Ä–æ –≤–∏–ø–∞–¥–∫–∏, –∫–æ–ª–∏ –≤–æ–Ω–∏ –ø–µ—Ä–µ—Å—Ç—Ä–∏–±—É–≤–∞–ª–∏ —á–µ—Ä–µ–∑ –∫–∞—è–∫–∏ –∞–±–æ –∑–∞—Å—Ç—Ä–∏–±—É–≤–∞–ª–∏ –Ω–∞ –Ω–∏—Ö. –û–¥–Ω–æ–≥–æ –Ω–∞—à–æ–≥–æ —Ö–ª–æ–ø—Ü—è –º–æ—Ä—Å—å–∫–∏–π –∫–æ—Ç–∏–∫ –º–∞–ª–æ –Ω–µ –≤–∫—É—Å–∏–≤ –∑–∞ GoPro. –ó–∞–≥–∞–ª–æ–º —Ç—É—Ç —Ç–∏ —É –Ω–∏—Ö –≥—ñ—Å—Ç—å, –∞ –Ω–µ –≤–æ–Ω–∏ —É —Ç–µ–±–µ.

{{< video mov="assets/shanovnii-kameru-vimikaiemo-3d6e.mov" mp4="assets/shanovnii-kameru-vimikaiemo-3d6e.mp4" poster="assets/shanovnii-kameru-vimikaiemo-3d6e-66e0.jpg" caption="–®–∞–Ω–æ–≤–Ω–∏–π, –∫–∞–º–µ—Ä—É –≤–∏–º–∏–∫–∞—î–º–æ!" >}}

![DSC_4231.jpeg](assets/dsc-4231-0eed.jpg)

![DSC_4233.jpeg](assets/dsc-4233-6101.jpg)

–¢—Ä–æ—Ö–∏ –æ–±—Å–æ—Ö–Ω—É–≤—à–∏ —ñ –ø–µ—Ä–µ–∫—É—Å–∏–≤—à–∏, –º–∏ –≤–∏—Ä—É—à–∏–ª–∏ –¥–∞–ª—ñ.

## –ü–æ –¥—é–Ω–∞—Ö –Ω–∞ –¥–∂–∏–ø–∞—Ö

–û—Å—Ç–∞–Ω–Ω—è –Ω–∞—à–∞ –ø—Ä–∏–≥–æ–¥–∞ –±—ñ–ª—è –°–≤–∞–∫–æ–ø–º—É–Ω–¥–∞ - –ø–æ—ó–∑–¥–∫–∞ –ø–æ –¥—é–Ω–∞—Ö –Ω–∞ –¥–∂–∏–ø–∞—Ö —ñ –≤—ñ–¥–≤—ñ–¥—É–≤–∞–Ω–Ω—è –º—ñ—Å—Ü—è, –¥–µ –¥—é–Ω–∏ –∑—É—Å—Ç—Ä—ñ—á–∞—é—Ç—å—Å—è –∑ –æ–∫–µ–∞–Ω–æ–º. –î–∂–∏–ø–∏ –±—É–ª–∏ –Ω–µ –Ω–∞—à—ñ —ñ –Ω–µ –º–∏ –±—É–ª–∏ –∑–∞ –∫–µ—Ä–º–æ–º. –¢—É—Ç –ø–æ—Ç—Ä—ñ–±–Ω–æ –±—É—Ç–∏ —Å—É–ø–µ—Ä –¥–æ—Å–≤—ñ–¥—á–µ–Ω–∏–º —ñ –Ω–∞—Ç—Ä–µ–Ω–æ–≤–∞–Ω–∏–º, —â–æ–± –Ω–µ –∑–∞—Å—Ç—Ä—è–≥–Ω—É—Ç–∏ –≤ –ø—ñ—Å–∫—É —ñ –Ω–µ –ø–µ—Ä–µ–≤–µ—Ä–Ω—É—Ç–∏—Å—å. –ê —Ç–∞–∫–µ —Ç—Ä–∞–ø–ª—è—î—Ç—å—Å—è. –î—é–Ω–∏ –ø–æ—Å—Ç—ñ–π–Ω–æ –∑–º—ñ–Ω—é—é—Ç—å—Å—è —ñ —Ç–∏ –Ω–∞ —Ä—ñ–≤–Ω—ñ —ñ–Ω—Ç—É—ó—Ü—ñ—ó –º–∞—î—à —Ä–æ–∑—É–º—ñ—Ç–∏: –¥–µ –º–æ–∂–Ω–∞ —ó—Ö–∞—Ç–∏, –∞ –¥–µ –Ω—ñ. –°–ø—É—Å–∫–∞—é—á–∏—Å—å —ñ–∑ –≥–æ—Ä–∏ –Ω–µ –º–æ–∂–Ω–∞ –≥–∞–ª—å–º—É–≤–∞—Ç–∏. –ù–∞–≤–ø–∞–∫–∏ - –ø–æ—Ç—Ä—ñ–±–Ω–æ –ø—ñ–¥–≥–∞–∑–æ–≤—É–≤–∞—Ç–∏, —â–æ –∫–æ–Ω—Ç—Ä—ñ–Ω—Ç—É—ó—Ç–∏–≤–Ω–æ. –ü–ª—é—Å, —ó—Ö–∞—Ç–∏ –Ω–∞ –∞–≤—Ç–æ–º–∞—Ç—ñ - –Ω–µ –≤–∞—Ä—ñ–∞–Ω—Ç, —Ç—ñ–ª—å–∫–∏ –º–µ—Ö–∞–Ω—ñ–∫–∞. –¢–æ–∂ –º–∏ —Ä–æ–∑—Å–ª–∞–±–∏–ª–∏—Å—å —ñ –æ—Ç—Ä–∏–º—É–≤–∞–ª–∏ –∑–∞–¥–æ–≤–æ–ª–µ–Ω–Ω—è.

![–ú—ñ—Å—Ü–µ –∑—É—Å—Ç—Ä—ñ—á—ñ –ø—É—Å—Ç–µ–ª—ñ —Ç–∞ –æ–∫–µ–∞–Ω—É](assets/mistse-zustrichi-pusteli-ta-okeanu-04de.jpg "–ú—ñ—Å—Ü–µ –∑—É—Å—Ç—Ä—ñ—á—ñ –ø—É—Å—Ç–µ–ª—ñ —Ç–∞ –æ–∫–µ–∞–Ω—É")

![–õ–µ–≥–∫–æ–≥–æ —à–ª—è—Ö—É –Ω–∞ –¥—é–Ω–∏ –Ω–µ –±—É–ª–æ](assets/legkogo-shlyahu-na-dyuni-ne-bulo-6aaf.jpg "–õ–µ–≥–∫–æ–≥–æ —à–ª—è—Ö—É –Ω–∞ –¥—é–Ω–∏ –Ω–µ –±—É–ª–æ")

{{< video mov="assets/spusk-iz-dyuni-adc8.mov" mp4="assets/spusk-iz-dyuni-adc8.mp4" poster="assets/spusk-iz-dyuni-adc8-1069.jpg" caption="–°–ø—É—Å–∫ —ñ–∑ –¥—é–Ω–∏" >}}

![–ù–∞—à—ñ –¥–∂–∏–ø–∏](assets/nashi-dzhipi-e287.jpg "–ù–∞—à—ñ –¥–∂–∏–ø–∏")

{{< video mov="assets/bulo-trohi-vitryano-19b8.mov" mp4="assets/bulo-trohi-vitryano-19b8.mp4" poster="assets/bulo-trohi-vitryano-19b8-6cb1.jpg" caption="–ë—É–ª–æ —Ç—Ä–æ—Ö–∏ –≤—ñ—Ç—Ä—è–Ω–æ" >}}

–í–æ–¥—ñ—ó –±—É–ª–∏ –º—ñ—Å—Ü–µ–≤—ñ, –Ω–∞—â–∞–¥–∫–∏ –ø–µ—Ä—à–∏—Ö –Ω—ñ–º–µ—Ü—å–∫–∏—Ö –∫–æ–ª–æ–Ω—ñ—Å—Ç—ñ–≤. –£ –Ω–∏—Ö –±—É–ª–∞ —á—É–¥–æ–≤–∞ –∞–Ω–≥–ª—ñ–π—Å—å–∫–∞, –æ—Å–∫—ñ–ª—å–∫–∏ –∑ —Ç—Ä–µ—Ç—å–æ–≥–æ –∫–ª–∞—Å—É –≤—Å—ñ –ø—Ä–µ–¥–º–µ—Ç–∏ –≤–∏–∫–ª–∞–¥–∞—é—Ç—å —Ç—ñ–ª—å–∫–∏ –Ω–µ—é. –£ –ù–∞–º—ñ–±—ñ—ó –≤—Å—ñ –¥–æ—Ä–æ–∂–Ω—ñ –∑–Ω–∞–∫–∏, —Ä–µ–∫–ª–∞–º–∞ –Ω–∞ –±—ñ–≥–±–æ—Ä–¥–∞—Ö, —Ç–µ–∫—Å—Ç –Ω–∞ –ø—Ä–æ–¥—É–∫—Ç–∞—Ö - —É—Å–µ –∞–Ω–≥–ª—ñ–π—Å—å–∫–æ—é. –î—É–∂–µ –∑—Ä—É—á–Ω–æ –¥–ª—è —Ç—É—Ä–∏—Å—Ç—ñ–≤. –¢–∞ –π –¥–ª—è –∫—Ä–∞—ó–Ω–∏. –ü—Ä–æ–±–ª–µ–º–∞ –≤ —Ç–æ–º—É, —â–æ —Ç—É—Ç —É –∫–æ–∂–Ω–æ–≥–æ –ø–ª–µ–º–µ–Ω—ñ –º–æ–∂–µ –±—É—Ç–∏ —Å–≤–æ—è –º–æ–≤–∞. –Ü –≤ –ø—ñ–¥—Å—É–º–∫—É —É —Ç–µ–±–µ –æ–¥–Ω–∞ –∫—Ä–∞—ó–Ω–∞ –∑ 15-–º–∞ —Ä—ñ–∑–Ω–∏–º–∏ –º–æ–≤–∞–º–∏. –¢–æ–º—É –±—É–ª–æ —É—Ö–≤–∞–ª–µ–Ω–æ —Ä—ñ—à–µ–Ω–Ω—è –∑—Ä–æ–±–∏—Ç–∏ –∞–Ω–≥–ª—ñ–π—Å—å–∫—É —è–∫ —î–¥–∏–Ω—É –¥–µ—Ä–∂–∞–≤–Ω—É —ñ –∫—Ä–∞–ø–∫–∞.

![–ë—É–≤ —Å–∏–ª—å–Ω–∏–π –≤—ñ—Ç–µ—Ä —ñ —Ç—ñ–ª—å–∫–∏ –±–∞—Ñ –∑–∞—Ö–∏—â–∞–≤ –≤—ñ–¥ –ø–æ—Ç—Ä–∞–ø–ª—è–Ω–Ω—è –ø—ñ—Å–∫—É –≤ —É—Å—ñ —â—ñ–ª–∏–Ω–∏](assets/buv-silnii-viter-i-tilki-baf-zahischav-vid-potraplyannya-pisku-v-usi-schilini-53ce.jpg "–ë—É–≤ —Å–∏–ª—å–Ω–∏–π –≤—ñ—Ç–µ—Ä —ñ —Ç—ñ–ª—å–∫–∏ –±–∞—Ñ –∑–∞—Ö–∏—â–∞–≤ –≤—ñ–¥ –ø–æ—Ç—Ä–∞–ø–ª—è–Ω–Ω—è –ø—ñ—Å–∫—É –≤ —É—Å—ñ —â—ñ–ª–∏–Ω–∏")

![–ú—ñ—Å—Ü–µ, —É —è–∫–æ–º—É –ø—Ä—ñ—Å–Ω–∞ –≤–æ–¥–∞ –≤–∏—Ö–æ–¥–∏—Ç—å –Ω–∞ –ø–æ–≤–µ—Ä—Ö–Ω—é. –¢–≤–∞—Ä–∏–Ω–∏ —Ä–æ–∑–∫–æ–ø—É—é—Ç—å –Ω–µ–≤–µ–ª–∏–∫–µ –∑–∞–≥–ª–∏–±–ª–µ–Ω–Ω—è, —á–µ–∫–∞—é—Ç—å –¥–æ–∫–∏ –≤–æ–¥–∞ –Ω–∞–ø–æ–≤–Ω–∏—Ç—å—Å—è —ñ –ø'—é—Ç—å](assets/mistse-u-yakomu-prisna-voda-vihodit-na-poverhnyu-tvarini-rozkopuyut-nevelike-zagliblennya-chekayut-doki-voda-napovnitsya-i-pyut-6373.jpg "–ú—ñ—Å—Ü–µ, —É —è–∫–æ–º—É –ø—Ä—ñ—Å–Ω–∞ –≤–æ–¥–∞ –≤–∏—Ö–æ–¥–∏—Ç—å –Ω–∞ –ø–æ–≤–µ—Ä—Ö–Ω—é. –¢–≤–∞—Ä–∏–Ω–∏ —Ä–æ–∑–∫–æ–ø—É—é—Ç—å –Ω–µ–≤–µ–ª–∏–∫–µ –∑–∞–≥–ª–∏–±–ª–µ–Ω–Ω—è, —á–µ–∫–∞—é—Ç—å –¥–æ–∫–∏ –≤–æ–¥–∞ –Ω–∞–ø–æ–≤–Ω–∏—Ç—å—Å—è —ñ –ø'—é—Ç—å")

{{< video mov="assets/img-5983-fb0e.mov" mp4="assets/img-5983-fb0e.mp4" poster="assets/img-5983-fb0e-8d18.jpg" caption="IMG_5983.mov" >}}

![–ú—ñ–π –ø—ñ—Å–æ—á–Ω–∏–π –∞–Ω–≥–µ–ª](assets/mii-pisochnii-angel-b780.jpg "–ú—ñ–π –ø—ñ—Å–æ—á–Ω–∏–π –∞–Ω–≥–µ–ª")

{{< video mov="assets/mali-diti-a7f3.mov" mp4="assets/mali-diti-a7f3.mp4" poster="assets/mali-diti-a7f3-c131.jpg" caption="–ú–∞–ª—ñ –¥—ñ—Ç–∏" >}}

–Ü –∑–Ω–æ–≤—É —Ç–µ –∂ —Å–∞–º–µ - –¥—É–∂–µ –Ω–µ —Ö–æ—Ç—ñ–ª–æ—Å—å –∑–≤—ñ–¥—Ç–∏ —ó—Ö–∞—Ç–∏. –ù–µ—Ä–µ–∞–ª—å–Ω–∞ –∫—Ä–∞—Å–∞. –ê–ª–µ –≤–∏–±–æ—Ä—É –Ω–µ –±—É–ª–æ. –ù–∞—à –∫–æ—Ä–æ—Ç–∫–∏–π –≤—ñ–¥–ø–æ—á–∏–Ω–æ–∫ –∑–∞–∫—ñ–Ω—á–∏–≤—Å—è. –ù–∞ –Ω–∞—Å—Ç—É–ø–Ω–∏–π –¥–µ–Ω—å –≤—Ä–∞–Ω—Ü—ñ –º–∏ –≤–∏—ó–∑–∂–∞–ª–∏ –∑ –°–≤–∞–∫–æ–ø–º—É–Ω–¥–∞ —â–æ–± –ø—Ä–æ–¥–æ–≤–∂–∏—Ç–∏ –Ω–∞—à—É –ø–æ–¥–æ—Ä–æ–∂ —Ç–∞ –ø–æ–¥–∏–≤–∏—Ç–∏—Å—å –Ω–∞ [–Ω–∞—Å–∫–µ–ª—å–Ω—ñ –º–∞–ª—é–Ω–∫–∏ –≥—ñ—Ä—Å—å–∫–æ–≥–æ –º–∞—Å–∏–≤—É –°–ø—ñ—Ü–∫–æ–ø–ø](/posts/naskelni-malyunki-girskogo-masivu-spitskopp).
