---
title: "Книга “Мистецтво любові” - Еріх Фромм"
date: 2018-09-01T05:27:00.000Z
categories:
  - books
tags:
  - self-development
cover:
  image: "assets/kniga-mistetstvo-lyubovi-erih-fromm.jpg"
  caption: "Книга “Мистецтво любові” - Еріх Фромм"
  relative: true
draft: false
---

Прочитав на спір. Ні про що. Дуже багато води, пишномовних роздумів і нуль практичних порад. Таке відчуття, що побував на бізнес-тренінгу. Автор так і каже - не чекайте прямих інструкцій:

> Ця проблема ускладнюється ще й тим, що в наші дні більшість людей - а отже, і чимало читачів цієї книжки - очікують, що їм дадуть інструкцію.

Перші три розділи були чистою теорією і роздумами автора про любов. Причому роздумів без підтверджень. Згідно з вікі, у нього 35 років практики психоаналітики. Але заявляючи щось, він заявляє ні на чому не ґрунтуючись. Ні досліджень, ні історій з реальної практики. Чисто роздуми. Читач має вірити йому на чистому слові і намагатися знайти приклади у своєму житті, щоб підтвердити його слова. Я намагався і не знайшов. Це дуже схоже на релігійні тексти, які неможливо підтвердити фактами і в них потрібно просто вірити.

Він заявляє, що всі люди самі по собі самотні, не цілісні і все життя шукають до кого б долучитись. Ті, у яких із цим проблеми, приєднуються до всіляких партій, релігій, беруть участь в оргіях, займаються садизмом або мазахизмом. Саме тому, а не тому, що це зумовлено генами і будовою нервової системи. Садизм може передаватися генетично, а духовність на 50% зумовлена специфічною групою генів. Про це є дослідження. А ще геї завжди почуваються самотніми, бо вони не можуть створити єдине ціле. Звідки ця інфа і скільки геїв було опитано теж не ясно.

Автор ненавидить капіталізм і це відчувається у всій книзі. У США він виступав із критикою капіталістичної системи і був членом Соціалістичної партії США. Ледь не в кожному розділі він звинувачує в усьому капіталізм, розповідає якими порожніми стали люди і як колись велике суспільство перетворилося на суспільство споживання. Варто розуміти в який час він жив (1900-1980). Соціалістичні ідеї витали в повітрі й багато хто вірив у рівність і справедливість. На жаль, Фом не встиг побачити, до чого призвів увесь цей “соціалізм”. Привіт країнам СНД, Північній Кореї та Кубі.

Він критикує ідею, що люди, які люблять один одного, мають бути злагодженою командою. Він каже, що це все вплив капіталістичного світу. Хоча про те, що сім'я має бути дружньою командою, мені свого часу розповідали декілька щасливих пар.

У четвертому розділі автор обіцяв практику. Після трьох розділів води я очікував ковток свіжого повітря - але ні. Знову розмови про велике. Багато узагальнених ідей далеких від реальних життів. Він каже, що треба вміти концентруватися. Для цього по 20 хв вранці і ввечері потрібно тупити в порожнечу і нічого не робити. Потрібно вміти слухати, вірити в себе, вірити в інших, вірити в людство. "Щоб бути коханим і любити, потрібна мужність" - цитата.

Чистої води бізнес-тренінг. Говоримо багато розумних і узагальнених фраз. Закликаємо робити логічні речі: не лінуватися, бути енергійним, любити себе, інших, концентруватися і все буде ок. Говоримо: “не сунь цвяхи в розетку і тебе не вдарить струмом”. Дякую кеп!

Є розумна фраза: ***"Не важливо, що ти прочитав у книзі. Важливо що ти почнеш робити, що ти зміниш або як ти змінишся після неї"***. Не знаю, як ця книжка змінить життя читача. Любити вона точно не навчить. Вода вимиє всі ідеї, які автор намагався донести. Можливо він дізнається, що над мистецтвом кохати потрібно теж працювати?! Але цю ідею можна було вмістити на одну сторінку, як і всю книжку.

Заніс "Мистецтво любові” до свого списку єресі, поруч із бізнес-тренінгами, “Джейн Ейр” і “451 за Фаренгейтом”. ККД для звичайного читача - нуль. Ще раз переконався, що багато хто йде в психіатрію, щоб самим не стати своїми пацієнтами. Читайте книжки, будьте пильними і ніколи не вимикайте критичне мислення.
