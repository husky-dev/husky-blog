---
title: "Приліт до Нової Зеландії, Окленд і Крайстчерч"
date: 2019-11-03T20:11:00.000Z
categories:
  - travel
series:
  - "new-zealand"
cover:
  image: "assets/vispavsya-i-gotovii-do-novogo-randu-prigod-bbb8.jpg"
  caption: "Виспався і готовий до нового ранду пригод"
  relative: true
draft: false
---

На мене чекав десятигодинний переліт із [Сінгапуру](/posts/do-novoi-zelandii-cherez-singapur) до Нової Зеландії. Половина людей у літаку були схожі на громадян Індії та Китаю. Злегка засумнівався, що лечу в правильному напрямку. Але квиток, і двоє сусідок-новозеландок свідчили, що все ок. Під час зльоту одна із сусідок дістала хрестик і почала молитись. Я зрозумів, що слово за нас перед Боженькою було замовлено, а значить політ був приречений на успіх.

До моменту прильоту я вже провів 25 годин у повітрі і змінив три літака: Київ - Франкфурт, Франкфурт - Сінгапур, Сінгапур - Окленд. Але це ще було не все! Я прилетів пізно ввечері в Окленд - найбільше місто Нової Зеландії. Але це місто в якому закінчувалась наша подорож, а не починалась. Наша група стартувала з міста Крайстчерч, котре знаходиться на іншому острові. Нажаль, квитків на літак до нього напряму з Сінгапуру на той час не було. Тому на наступний день мене чекав ще один внутрішній переліт. Я вирішив зупинитись у готелі неподалік аеропорту, переночувати, а вранці полетіти вже на старт. Ще одна спокійна ніч для акліматизації не завадить.

Після супер насиченого [Сінгапуру](/posts/do-novoi-zelandii-cherez-singapur), було відчуття, що загалом можна вже й додому. Прилетів пом’ятий, але сповнений сил і енергії.

![Це я сповнений сил та енергії](assets/tse-ya-spovnenii-sil-ta-energii-bd37.jpg "Це я сповнений сил та енергії")

Найцікавіше - митниця. Ще до літака ти заповнюєш форму, де питається, чи везеш ти з собою якусь їжу, фрукти, туристичне спорядження, яке нещодавно використовувалося на природі, чи ліки для коней. Серйозно, ліки для коней там реально були у списку. Новозеландці дуже бережуть свою природу і намагаються, щоб ніхто нічого зайвого сюди не привіз. Якщо вказуєш, що маєш туристичне спорядження яке у тебе використовувалось менше ніж місяц назад - у тебе його забирають на 45 хвилин для обробки та знищення на ній усього живого.

Одна з учасниць нашої групи розповіла історію, що виходячи з літака взяла з собою яблуко. І на митниці у перевіряючого запитала, чи можна з ним пройти. У чоловіка різко розширились очі і з максимальною стриманістю він відповів: “Звісно ні”. Довелось викинути.

Але не все так жостко як здається. Новозеландці дуже доброзичливі і привітні люди, які вірять наслово. Коли мене запитали, чи маю я якесь спорядження, котре нещодавно використовував, або насіння чи фрукти, я впевнено сказав - “Ні”. І мене без проблем пропустили. Людина ж не може брехати на митниці, правда?! Але в мене насправді нічого такого не було. І до речі, якщо кажеш “так” і твоє спорядження беруть на обробку - його пропарюють. А це значить смерть мембрані і всім сучасним матеріалам які в ньому були використані.

Вийшов з аеропорту. До готелю було п’ятнадцять хвилин пішки. Тому вирішив прогулятись. Перше враження - я ніби [знову в Штатах](/series/work-and-travel/), тільки в якійсь іншій версії. Наче у якійсь більш добрій. Ті самі бетонні тротуари, підстрижений газон, красиво підстрижені дерева. Навіть знаки чимось схожі. А головне - на вулиці весна. Все цвіте і пахне. Настрій відразу піднявся на тисячу поділок.

{{< video mov="https://static.husky-dev.me/blog/img-6973-ec47-635a.mov" mp4="https://static.husky-dev.me/blog/img-6973-ec47-635a.mp4" poster="assets/pershi-vrazhennya-635a.jpg" caption="Перші враження" >}}

![У Новій Зеландії основні джерела прибутку це сільске господарство і туризм](assets/u-novii-zelandii-osnovni-dzherela-pributku-tse-silske-gospodarstvo-i-turizm-3e53.jpg "У Новій Зеландії основні джерела прибутку це сільске господарство і туризм")

Швидко дійшов до готелю. Прийняв пігулки легкого заспокійливого, котрі допомагали у боротьбі з джетлагом і мене швидко вирубило. Вранці, я поснідав в готелі і пішов на літак до Крайстчерча. Я обдумував план як мені і на літак встигнути, і в центр міста зганяти. Але було багато ризиків. Та і в будь-якому випадку ми б тут закінчили свою подорож. Тому вирішив не ризикувати і піти напряму в до аеропорту.

![Ківі тут повсюди](assets/kivi-tut-povsyudi-df9d.jpg "Ківі тут повсюди")

![Рівні і гарні тротуари, відчуття наче знову в Штатах](assets/rivni-i-garni-trotuari-vidchuttya-nache-znovu-v-shtatah-06d8.jpg "Рівні і гарні тротуари, відчуття наче знову в Штатах")

![IMG_7015.jpeg](assets/img-7015-4719.jpg)

Зазвичай мій політ на літаку складається з двох частин. Зліт: “О май гад, яка краса! Я всю дорогу буду дивитися у вікно!”. Минає 15 хвилин: “сиджу у смартфоні”. Так ось у Новій Зеландії все навпаки. Я летів з Окленда в Крайстчерч. На старті я сидів у смартфоні, а потім випадково подивився у вікно і залип на весь переліт.

![Вулкан Таранакі який з повітря виглядає як рівне коло](assets/vulkan-taranaki-yakii-z-povitrya-viglyadaie-yak-rivne-kolo-6892.jpg "Вулкан Таранакі який з повітря виглядає як рівне коло")

{{< video mov="https://static.husky-dev.me/blog/img-7048-de74-b714.mov" mp4="https://static.husky-dev.me/blog/img-7048-de74-b714.mp4" poster="assets/vin-duzhe-pripav-meni-do-dushi-b714.jpg" caption="Він дуже припав мені до душі" >}}

![IMG_7060.jpeg](assets/img-7060-f798.jpg)

![Колір води у річці просто неймовірний](assets/kolir-vodi-u-richtsi-prosto-neimovirnii-339e.jpg "Колір води у річці просто неймовірний")

## Крайстчер

Прилетів до Крайстчерча. Доречі досить довго не міг запам’ятати назву цього міста. Якась вона була для мене складною і не зрозумілою. Поки до мене не дійшло. Назва міста складається з двох слів “Christ church”, що буквально перекладається “Церква Христа”. З цього моменту все стало набагато простіше.

В аеропорту мене зустрів Володимир, наш місцевий гід, котрий сам з України і котрий емігрував сюди вже досить давно. Приїхали в готель, де я зустрівся з рештою нашої групи. Всі були втомлені, розбити і страждали від джетлагу. Різниця в часі з Україною - одинадцять годин. Тому коли в нас була ніч, тут вже була середина дня. Виявилось, що тільки я летів сюди з нормальним відпочинком в Сінгапурі. Всі інші летіли напряму з України провівши 30+ годин в дорозі. Тому їм було набагато важче ніж мені.

Вже вечоріло. Ми мали виїжджати на наступний день. А сьогодні був день прильоту, коли вся група зїзджається і відпочиває після перельоту. Так як я не люблю втрачати час і був повністю акліматизований, то відразу пішов досліджувати місто.

![Місцевий арт](assets/mistsevii-art-13f4.jpg "Місцевий арт")

![IMG_7083.jpeg](assets/img-7083-d35d.jpg)

Перше що помітив - немає високих будівель. Нова Зеландія досить сейсмоактивна і землетрус 2011 року сильно похитав місто. Досі можна зустріти зруйновані споруди.

![Церква, котрі досі на реконструкції після землетрусу](assets/tserkva-kotri-dosi-na-rekonstruktsii-pislya-zemletrusu-6435.jpg "Церква, котрі досі на реконструкції після землетрусу")

![IMG_7091.jpeg](assets/img-7091-f3f1.jpg)

У місті ростуть тополі, берези і пальми. Оскільки зараз тут весна, то ми ще потрапили на цвітіння наших каштанів. Коли я запитав Володимира, чому у аеропорту так переживають щоб не завозили насіння, то він відповів: “Щоб зберегти природу якою вона є і не завести зайвого. Але насправді, за свій час існування, емігранти завезли сюди все що тільки можна”.

![IMG_7081.jpeg](assets/img-7081-2890.jpg)

![Вдома осінь, а тут цвітуть каштани](assets/vdoma-osin-a-tut-tsvitut-kashtani-8bab.jpg "Вдома осінь, а тут цвітуть каштани")

![IMG_7099.jpeg](assets/img-7099-2213.jpg)

![Відразу видно що в цій країні знімали “Володаря перснів”](assets/vidrazu-vidno-scho-v-tsii-kraini-znimali-volodarya-persniv-16d3.jpg "Відразу видно що в цій країні знімали “Володаря перснів”")

![IMG_7158.jpeg](assets/img-7158-5924.jpg)

![IMG_7119.jpeg](assets/img-7119-f42a.jpg)

![IMG_7135.jpeg](assets/img-7135-361e.jpg)

![Мирне і тихе місто](assets/mirne-i-tihe-misto-67dc.jpg "Мирне і тихе місто")

![В архітектурі явно видно вплив англійців](assets/v-arhitekturi-yavno-vidno-vpliv-angliitsiv-aa43.jpg "В архітектурі явно видно вплив англійців")

Забув сказати - тут лівосторонній рух! Це минула британська колонія і як багато де в світі, ця звичка залишилась. Відразу відчув весь біль. При переході дороги за звичкою дивишся не в той бік. У вузьких проходах люди тримаються лівого боку, а не правого, як ти звк.

Я взяв электросамокат. Їду, а прямо на мене велосипедист. Показну йому мовляв об’їжджай, а він такий: "ні ні ні, ти повинен об'їхати". І тут до мене дійшло, що я їхав по правій стороні. До речі, 75% аварій тут трапляються з вини туристів із правостороннім складом головного мозку. Коли орендуєш машину - там купа наклейок “їдь по лівій стороні”. При виїзді з туристичних місць стоять знаки: “Пам’ятай про лівосторонній рух!”. Навіть поїзди тут не їздять в день, щоб не відволікати туристів і щоб ті не виїжджали на праву полосу. Дивлячись на все це розумієш, що проблема дійсно досить серйозна.

![Готовий збивати велосипедистів](assets/gotovii-zbivati-velosipedistiv-782c.jpg "Готовий збивати велосипедистів")

Але з часом звикаєш. Уже під кінець дня я легко визначав туристів. Ідеш як людина лівою стороною стежки, а вони тобі прямо на зустріч. Понаїхало тут, ходять як варвари правою стороною 😅

Зі мною був мій дрон. Тому доїхавши до парку, я піднявся в повітря і зробив декілька фото міста.

![Місто Крайстчерч з висоти пташиного польоту, Нова Зеландія](assets/misto-kraistcherch-z-visoti-ptashinogo-polotu-nova-zelandiya-e13d.jpg "Місто Крайстчерч з висоти пташиного польоту, Нова Зеландія")

![Як видно, у місті немає високих будівель через сейсмоактивність](assets/yak-vidno-u-misti-nemaie-visokih-budivel-cherez-seismoaktivnist-aae4.jpg "Як видно, у місті немає високих будівель через сейсмоактивність")

![IMG_7142.jpeg](assets/img-7142-e13d.jpg)

![Центральний величезний парк](assets/tsentralnii-velicheznii-park-6027.jpg "Центральний величезний парк")

![IMG_7148.jpeg](assets/img-7148-81d6.jpg)

![IMG_7145.jpeg](assets/img-7145-9b1d.jpg)

Також з’їздив до сумнозвісної мечеті в Крайстчерчі, де 15 березня 2019 року [стався масовий розстріл](https://uk.wikipedia.org/wiki/%D0%A1%D1%82%D1%80%D1%96%D0%BB%D1%8F%D0%BD%D0%B8%D0%BD%D0%B0_%D1%83_%D0%BC%D0%B5%D1%87%D0%B5%D1%82%D1%8F%D1%85_%D0%9A%D1%80%D0%B0%D0%B9%D1%81%D1%82%D1%87%D0%B5%D1%80%D1%87%D0%B0). Зїхавший з глузду австралієць увірвався в будівлю і застрелив купу мирного народу. Основна мотивація: всі біди через мусульман, а тут вони як у христа за пазухою, і потрібно показати їм, що і тут до них можуть добратись.

![Сумнозвісна мечеть де стався масовий розстріл](assets/sumnozvisna-mechet-de-stavsya-masovii-rozstril-7dfa.jpg "Сумнозвісна мечеть де стався масовий розстріл")

![IMG_7138.jpeg](assets/img-7138-466a.jpg)

Коли про це розповідали в новинах - було звичайно сумно. Але у світі стільки всього сумного за день відбувається, що мозок просто не встигає. Та й де ми, а де Нова Зеландія.

Тут ти розумієш, яким болем і шоком була ця трагедія для місцевих. Місто мирне, чисте, спокійне. Усе навколо віє миром і спокоєм. У центрі великий парк із зеленими галявинами. Мене прямо почало відпускати, коли на вулиці незнайомці посміхалися мені і вітались. В армії на всю країну чотири танки. Навіть звичайний криміналітет на мінімалках. А тут таке. Це був удар у саме серце.

Наступив вечір. Ми повечеряли всією групою і познайомились один з одним. Завтра вже нарешті починалась наша подорож. Мені здається, сьогоднішній день я використав на повну.

**P.S.** Для тих хто хоче більше дізнатись про Нову Зеландію, друзі порадили круте відео:

{{< youtube id="FtZaaKFi7RM" title="Geography Now! NEW ZEALAND (AOTEAROA)" >}}
