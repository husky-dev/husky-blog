---
title: "Книга “Ми - це наш мозок” - Дік Свааб"
date: 2018-03-03T07:12:00.000Z
categories:
  - books
tags:
  - biology
cover:
  image: "assets/kniga-mi-tse-nash-mozok-dik-svaab-5a8c.jpg"
  caption: "Книга “Ми - це наш мозок” - Дік Свааб"
  relative: true
draft: false
---

Ця книга однозначно осяде на моїй книжній полці і колись буде перечитана.

Автор нідерландський нейробіолог, фахівець у галузі досліджень головного мозку який все життя займається його дослідженням. Він розповідає про те як розвивається наш мозок від самого нашого зачаття до смерті. Ви дівчина і ви курите? У вашої дитини значно виростає ймовірність народитись з нетрадиційною сексуальною орієнтацією. Дуже багато розказано про відхилення і хвороби. Прочитваши книгу розумієш — що то, що ти здоровий (сподіваюсь) це велике везіння. Всі твердження підкріплені прикладами з практики або дослідження.

![Праворуч сканований мозок 3-річної дити, яка була дуже занедбана; для порівняння ліворуч сканований мозок її ровесниці з нормальним розвитком](assets/pravoruch-skanovanii-mozok-3-richnoi-diti-yaka-bula-duzhe-zanedbana-dlya-porivnyannya-livoruch-skanovanii-mozok-ii-rovesnitsi-z-normalnim-rozvitkom-f1a1.jpg "Праворуч сканований мозок 3-річної дити, яка була дуже занедбана; для порівняння ліворуч сканований мозок її ровесниці з нормальним розвитком")

Під кінець книги формується думка: “ми стаємо тими ким ми є (характер, поведінка, схильності, таланти) завдяки генам наших батьків, протіканю розвитку в матці та середовищу на ранніх етапах розвитку. І це на все життя”. Думка холіварна, але прочитавши книгу стає зрозуміло скоріш за все він правий. Взагалі книга пронизана холіварністю. Особливо для мене коли він розказував про спорт та релігію). Можна цитувати всю книгу, але це займе багато часу. Основні тезиси, що мені сподобались:

- Так, як нирка виробляє сечу, мозок виробляє дух.
- “Вроджене” — це зовсім не те саме, що й “успадковане”. Тієї миті, коли змішуються гени наших батька і матері, назавжди закладається значна частина нашого характеру, IQ і ризику захворіти на хвороби мозку.
- Ми забруднюємо навколоплідну рідину своїх дітей.
- Якщо мати зазнає стресу, наприклад, через життєві обставини чи в час війни, то в зародка дівчинки мозок сильніше очоловічується, а в зародка-хлопчика він, навпаки, послаблює чоловічі ознаки. Схоже що це адаптивна реакція. Дівчинці легше пробитись у житті, якщо вона буде бойовою, а хлопчик у жорсткому оточені рідше конфліктуватиме з альфа-самцями.
- Нікотин та амфетаміни, які ще до народження впливають на плід, підвищують імовірність того, що донька стане лесбійкою.
- Кохання з першого погляду просто навалюється на людину, це — чиста біологія.
- Чоловіки скоюють уп’ятеро більше вбивств ніж жінки.
- Є люди, які після пошкодження в правосторонньому задньому центрі мозку вже не впізнають знайомі обличчя, навіть обличчя своєї дружини. Зате такі предмети як свій автомобіль, вони добре впізнають, тому що спогади про них зберігаються в іншому місці. Можете собі уявити як реагує сім’я, коли чоловік впізнає свою машину, але не впізнає жінку!
- Духовність — це сприятливість до релігії, і вона, як це довело дослідження близнюків, на 50% визначається генетикою.
- “Релігія — це прекрасний інструмент для того, щоб заспокоїти народ”.
- “Простий чоловік важає релігію істиною, мудрий — хибною, а правитель — корисною”.
- “Будь добрим до своїх дітей, вони обиратимуть тобі будинок для престарілих”
- “Легко змінити течію річок і пересунути гори, але неможливо змінити характер людини”, — китайське прислів’я.

Книга написана відносно простою мовою, але іноді доводиться перечитувати. На неї вже черга, так що дати почитати не зможу. Питайте про наявність у вашого місцевого дилера)
