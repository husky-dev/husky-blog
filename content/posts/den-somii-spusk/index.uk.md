---
title: "День сьомий - Спуск"
date: 2021-01-21T18:37:00.000Z
categories:
  - travel
series:
  - "kilimanjaro"
cover:
  image: "assets/vid-z-vershini-kilimandzharo-pislya-svitanku-d6de.jpg"
  caption: "Вид з вершини Кіліманджаро після світанку"
  relative: true
draft: false
---

Почали спускатися з вершини. Ніби як і має бути простіше. Але на спуску включаються інші м'язи і веселощі продовжуються. Довелося зняти всі шари одягу щоб не запектись.

Спускалися довго. Ми пішли іншим шляхом котрий був коротший. Але все одно було важко уявити як ми вночі все це пройшли і дістались до вершини.

На півдорозі нас зустріли портери з нашої команди. Налили соку і забрали наші рюкзаки. Ближче до 12 години дня ми таки дістались табору.

![Онісма - мій найкращий друг на час спуску. Він “віджав” у мене мій рюкзак і допоміг дійти до табору](assets/onisma-mii-naikraschii-drug-na-chas-spusku-vin-vidzhav-u-mene-mii-ryukzak-i-dopomig-diiti-do-taboru-9dc6.jpg "Онісма - мій найкращий друг на час спуску. Він “віджав” у мене мій рюкзак і допоміг дійти до табору")

![IMG_2858.jpeg](assets/img-2858-0313.jpg)

Залишатися довго на висоті було не бажано. Тому нам дали годину на сон і потім знову довгий спуск у 10 км.

![IMG_2867.jpeg](assets/img-2867-1a75.jpg)

![IMG_2875.jpeg](assets/img-2875-94c4.jpg)

![Гірські носилки. На них можна швидко спустити людину в низ якщо вже зовсім все погано](assets/girski-nosilki-na-nih-mozhna-shvidko-spustiti-lyudinu-v-niz-yakscho-vzhe-zovsim-vse-pogano-0dc8.jpg "Гірські носилки. На них можна швидко спустити людину в низ якщо вже зовсім все погано")

Ми вже кілька днів перебували в альпійській пустелі без будь-якої рослинності. Під час зниження висоти почали з'являтися лишайники, трава, кущі, кущі побільше, дерева. Під вечір ми дійшли до табору.

![IMG_2885.jpeg](assets/img-2885-ed9b.jpg)

![IMG_2893.jpeg](assets/img-2893-ea60.jpg)

![IMG_2897.jpeg](assets/img-2897-a785.jpg)

Попередні два дні в нас був обмежений доступ до води. Базовий табір розташований на віддалі від струмків, тому вода була тільки для їжі та пиття. Спустившись, ми повернулися до всіх "благ" наметового життя. Нарешті можна було нормально вмитися і почистити зуби.

Вечеря і відразу відбій. Ми вже були годин 20 на ногах. Так міцно я ще не спав жодної ночі в горах. Навіть прокинувшись уночі, мені здалося, що я в м'якому ліжку вдома, а не на матраці і в спальнику. Завтра на нас чекало повернення до цивілізації.
