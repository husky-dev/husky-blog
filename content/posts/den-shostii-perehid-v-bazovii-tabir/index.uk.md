---
title: "День шостий - Перехід в Базовий табір"
date: 2021-01-20T19:27:00.000Z
categories:
  - travel
series:
  - "kilimanjaro"
cover:
  image: "assets/virushaiemo-do-bazovogo-taboru-20e7.jpg"
  caption: "Вирушаємо до Базового табору"
  relative: true
draft: false
---

Перехід у базовий табір, з якого ми будемо штурмувати вершину. Йшли довго, то верх то вниз. Але ноги вже звикли. Табір на висоті 4600 м. Ще кілька днів тому ми могли пробути тільки годину на такій висоті, а потім знизу розколювалася голова. Зараз організм уже адаптувався і висота далась просто. Прийшли, попили чай, з'їли суп і лягли спати на 4 години.

![IMG_2470.jpeg](assets/img-2470-4fb0.jpg)

![IMG_2486.jpeg](assets/img-2486-fcf8.jpg)

![IMG_2495.jpeg](assets/img-2495-8f11.jpg)

![Кисневий балон на випадок загострення гірської хвороби](assets/kisnevii-balon-na-vipadok-zagostrennya-girskoi-hvorobi-616a.jpg "Кисневий балон на випадок загострення гірської хвороби")

![Базовий табір](assets/bazovii-tabir-acbf.jpg "Базовий табір")

17:00 - вечеря. Сьогодні наш графік зсунут на годину назад, оскільки вночі ми будемо йти на вершину. Сухе молоко прибрали з раціону, оскільки це не дуже добре для штурму. Зате дали пасту. Багато пасти! Це чудова штука щоб запастись енергією на весь підйом.

Після їжі - Fashion Show. Так тут гіди називають інструктаж про те, як одягатися на підйом. І так, спорядження на гору:

- Трекінгове взуття.
- Двоє шкарпеток на нозі і ще одна пара в рюкзаку.
- На ноги: двоє кальсонів від термобілизни і трекінгові вітронепроникні штани зверху (всього три шари).
- Тіло: кофта від термобілизни, футболка, кофта флісова, пухова курточка, штурмова курточка зверху (6 шарів).
- На руках тонкі і товсті пухові рукавички.
- На голові балаклава, шапка і теплий баф.
- І ще налобний ліхтарик, йдемо вночі.

Підйом займе шість годин. Виходимо вночі, оскільки погода стабільніша, немає вітру. Маємо прийти до світанку. Дорогою може початися головний біль, нудота, діарея - це норм. Піднімаємося, фоткаємося і шість годин спуску вниз. Усі девайси тримаємо близько до тіла, щоб вони не замерзли і ми могли зробити фото.

По приходу година на сон і збираємось. Спускаємось на кілометр у низ, щоб довго не залишатися на висоті.

![Вечір перед бурею](assets/vechir-pered-bureyu-e438.jpg "Вечір перед бурею")

![Навпроти Кіліманджаро є ще одна гора](assets/navproti-kilimandzharo-ie-sche-odna-gora-15fb.jpg "Навпроти Кіліманджаро є ще одна гора")

![IMG_2579.jpeg](assets/img-2579-0b76.jpg)

День обіцяє бути складним. Постараюся поспати перед виходом. Удачі мені ✋
