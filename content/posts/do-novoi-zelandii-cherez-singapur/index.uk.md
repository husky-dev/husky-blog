---
title: "До Нової Зеландії через Сінгапур"
date: 2019-11-02T20:33:00.000Z
categories:
  - travel
series:
  - "singapore"
cover:
  image: "assets/foto-z-mogo-mavika.jpg"
  caption: "Фото з мого мавіка"
  relative: true
draft: false
---

Часом великі справи починаються з маленьких непомітних речей. У моєму випадку я просто лайкав пости в FB сторінки GoMountains Club про їх подорожі. Мої знайомі вже їздили з ними різними екзотичними країнами. І я, сидячи в затишному офісі, теж мріяв поїхати. Колись, кудись, можливо…

Якось мені написав Андрій з клубу: “Бачу ти лайкаєш наші пости, може з нами?”. Трохи подумавши, поміркувавши про сенс життя, свою систему цінностей, про те, що всіх грошей не заробити, і додавши дрібку безвідповідальності, - я таки зважився. Матеріальне легко втратити. А спогади та емоції завжди будуть з тобою. Найважче - зробити перший крок. А потім все само закрутиться.

Мій вибір пав на Нову Зеландію. Я часто жорстко туплю, але часом це призводить до цікавих наслідків. Так я якось [на місяць довше провів у США](/posts/spivbesida-v-kiievi) і заробив на свій перший макбук. Я не проводив ретельного аналізу, не читав купу інфи про країну. На свій сором, я тільки приблизно уявляв, де вона розташована. Уже після ухвалення рішення я дізнався, що це край світу і летіти туди потрібно буде дууууже довго. В моєму випадку це чотири літаки і двадцять шість годин в повітр. Тим краще! Це не попсове туристичне місце. Це виклик. Я довірився думці експертів і не прогадав.

Але глянувши на карту, я побачив, що між Україною і Новою Зеландією є ще Сінгапур. Кілька моїх друзів були там і були дуже вражені країною. Туди потрібна віза. Але якщо летиш через країну транзитом, то українцям можуть дати транзитну візу на дев’яносто шість годин. Гуляти так гуляти! Між Україною і Новою Зеландією різниця у часі в одинадцять годин. Джетлаг величезний. Але якщо пару ночей провести в Сінгапурі, то можна зменшити його вплив. Та й місто дуже гарне. Тож знову не довго думаючи, я купив квитки з урахуванням зупинки в Сінгапурі на півтори доби.

Так з лайків у ФБ почалась моя одна з найбільших пригод!

![Мій старий добрий товариш, з яким я буду мандрувати цілий місяць](assets/mii-starii-dobrii-tovarish-z-yakim-ya-budu-mandruvati-tsilii-misyats.jpg "Мій старий добрий товариш, з яким я буду мандрувати цілий місяць")

![За традицією - фото з Борисполю](assets/za-traditsiieyu-foto-z-borispolyu.jpg "За традицією - фото з Борисполю")

![Нічний Київ](assets/nichnii-kiiv.jpg "Нічний Київ")

### Приліт в Сінгапур

![Було відчуття, що зараз ранок, але я летів на зустріч сонцю і в Сінгапурі вже вечоріло](assets/bulo-vidchuttya-scho-zaraz-ranok-ale-ya-letiv-na-zustrich-sontsyu-i-v-singapuri-vzhe-vechorilo.jpg "Було відчуття, що зараз ранок, але я летів на зустріч сонцю і в Сінгапурі вже вечоріло")

![В аеропорті вся підлога вкрита килимом, ніде більше такого не бачив](assets/v-aeroporti-vsya-pidloga-vkrita-kilimom-nide-bilshe-takogo-ne-bachiv.jpg "В аеропорті вся підлога вкрита килимом, ніде більше такого не бачив")

Перше, що помітив - температура. Я дуже люблю тепло. І перехід з +1 на +28 дуже припав до душі. Правда прийшлось переодягатись в туалеті аеропорту, щоб не текти потом по дорозі до хостелу. Повітря досить вологе і треба час щоб адаптуватись.

![Так набагато краще](assets/tak-nabagato-krasche.jpg "Так набагато краще")

Друге - чистота, краса та інтеграція з природою. Створюється відчуття, що все навколо постановочно. Варто трохи штовхнути стіну, як усе повалиться і ти вийдеш за текстури. Але ні! У центрі все абсолютно чисто. Пригадується “теорія розбитих вікон”, згідно з якою одне розбите і занедбане вікно на районі може призвести до підвищення криміналітету. Наскільки я помітив, місцеві намагаються міняти “розбиті вікна” відразу. Вночі, коли туристи розходяться, з’їжджаються робітники і починають наводити порядок. Під ранок оновлене чисте місто готове до нового дня.

![В метро легко орієнтуватись де ти зараз їдеш і коли виходити](assets/v-metro-legko-oriientuvatis-de-ti-zaraz-idesh-i-koli-vihoditi.jpg "В метро легко орієнтуватись де ти зараз їдеш і коли виходити")

Я швидко добрався до свого хостела і пішов гуляти. В мене було півтори доби і треба було максимально ефективно використовувати час. Доречі, раджу бронювати житло десь недалеко від центру. Всі найцікавіші місця тут у пішій доступності.

І звісно я відразу ж пішов дивитись на візитну картку - [готель Marina Bay Sands](https://goo.gl/maps/gEK9knfbZ4ogg5W48).

![Відмітився біля Marina Bay Sands](assets/vidmitivsya-bilya-marina-bay-sands.jpg "Відмітився біля Marina Bay Sands")

Взагалі як я казав, все розташоване в центрі і досить близько одне до одного. Тому обов’язково виділіть вечір тут прогулятись.

{{< video mp4="assets/park-merlion-vvecheri-tut-samii-top-speka-spadaie-i-vse-garno-pidsvichuietsya.mp4" caption="Парк Merlion. Ввечері тут самий топ. Спека спадає і все гарно підсвічується" >}}

![IMG_6172.jpeg](assets/img-6172-jpeg.jpg)

![IMG_6191.jpeg](assets/img-6191-jpeg.jpg)

![IMG_6142.jpeg](assets/img-6142-jpeg.jpg)

![Люди відпочивають від спеки і залипають на вечірнє місто](assets/lyudi-vidpochivayut-vid-speki-i-zalipayut-na-vechirnie-misto.jpg "Люди відпочивають від спеки і залипають на вечірнє місто")

![Це місце для відпочинку з величезним вентилятором, котрий працює вдень від сонячних батарей і рятує від спеки](assets/tse-mistse-dlya-vidpochinku-z-velicheznim-ventilyatorom-kotrii-pratsyuie-vden-vid-sonyachnih-batarei-i-ryatuie-vid-speki.jpg "Це місце для відпочинку з величезним вентилятором, котрий працює вдень від сонячних батарей і рятує від спеки")

![IMG_6224.jpeg](assets/img-6224-jpeg.jpg)

![Концертний хол “Вікторія”](assets/kontsertnii-hol-viktoriya.jpg "Концертний хол “Вікторія”")

![Міст Cavenagh. Круто, що вони підсвічують багато місць. Здається, що все місто світиться в темряві](assets/mist-cavenagh-kruto-scho-voni-pidsvichuyut-bagato-mists-zdaietsya-scho-vse-misto-svititsya-v-temryavi.jpg "Міст Cavenagh. Круто, що вони підсвічують багато місць. Здається, що все місто світиться в темряві")

Я прилетів ввечері і гуляв до другої ночі. Тиша, спокій і немає й натяку, що потрібно бути насторожі.

Доречі кілька слів про місце моєї ночівлі. Я планував зупинитись в капсульному готелі. Вони досить популярні серед азійської молоді. Я уявляв це собі як реально капсулу в котру прям треба залізти. На ділі це був звичайний хостел. З ліжками у два поверхи, котри занавішуються товстими шторами. Відносно дешево і доволі зручно, якщо вам нормально спати з іншими людьми в кімнаті.

![Моя кімната в хостелі](assets/moya-kimnata-v-hosteli.jpg "Моя кімната в хостелі")

### Прогулянка містом

В мене була доба в Сінгапурі і я намагався використати її по максимуму. Тому я швидко прокинувся і пішов по цікавим місцям.

![Вид на виході з хостелу. Ще раз пораджу брати житло в центрі](assets/vid-na-vihodi-z-hostelu-sche-raz-poradzhu-brati-zhitlo-v-tsentri.jpg "Вид на виході з хостелу. Ще раз пораджу брати житло в центрі")

Дуже сподобалось як природа інтегрована в місто. Центр складається з висоток. Але для дерев та іншої зелені теж знаходиться місце. Причому все вписано дуже гармонійно. Немає відчуття задухи як у тому ж Нью-Йорку.

![IMG_6399.jpeg](assets/img-6399-jpeg.jpg)

![IMG_6406.jpeg](assets/img-6406-jpeg.jpg)

![Зонтики напрокат. Дуже зручно якщо тебе зненацька застане тропічна злив](assets/zontiki-naprokat-duzhe-zruchno-yakscho-tebe-znenatska-zastane-tropichna-zliv.jpg "Зонтики напрокат. Дуже зручно якщо тебе зненацька застане тропічна злив")

Але відчуття, що навкруги текстури не покидає. Усі бачили Сінгапур на карті. Це невелике місто-держава. Від одного кордону до іншого і назад можна проїхати за день. Немає потужного виробництва, та й території під нього немає. Ресурсів на продаж теж немає. Але все цвіте й пахне, а будівлі банків височіють на багато поверхів угору.

![Приклад інтеграції міста з природою](assets/priklad-integratsii-mista-z-prirodoyu.jpg "Приклад інтеграції міста з природою")

![IMG_6431.jpeg](assets/img-6431-jpeg.jpg)

![IMG_6412.jpeg](assets/img-6412-jpeg.jpg)

{{< video mp4="assets/facebook-video-2081345088634272-2081345088634272-mp4.mp4" >}}

Податки відносно низькі, але продукти і життя дорогі. Ціни на нерухомість постійно зростають. Причина тому - мало території.

Я зрозумів, що причина почуття нерозуміння в тому, що я з промислового міста і в мене з дитинства вбито - завод = кеш, ресурси = кеш. Але ця країна доводить, що можна відмінно заробляти, маючи тільки мозок. І виникає найогидніше для мене почуття. Коли ти бачиш, що на такому маленькому клаптику території можна чудово жити, а на такому здоровенному як у нас, з купою ресурсів, так само жити не виходить. Почуття, що хтось когось обманює. Причому в двосторонньому порядку. І проблема не у владі, а набагато глибше.

В обід на мене чекала зустріч з Денисом. Він айтішник з Кременчука, котрий живе в Сінгапурі, з котрим я познайомився в коворкінгу коли він приїжджав до рідних, і котрий запросив мене на обід.

![Денис](assets/denis.jpg "Денис")

Добре коли є місцеві знайомі. Ми пішли перекусити в місцевий фуд корт, де харчуються робітники з місцевих висоток. Там, за екзотичними фруктами, я поділився з ним своїми планами.

![IMG_6421.jpeg](assets/img-6421-jpeg.jpg)

![Екзотика](assets/ekzotika.jpg "Екзотика")

Я хотів піднятись на чортове колесо щоб оглянути місто. На що він мені сказав, що не варто. Що це попса для туристів і є більш кращі місця для цього. По перше, є [високий житловий комплекс](https://goo.gl/maps/ikQEr7SyH8Dt6EPQ8), на дах котрого можна піднятись за невелику платню. По друге, на самому готелі Marina Bay Sands є оглядовий майданчик і вид з нього набагато кращий ніж з колеса. Я дуже подякував за поради і побіг далі досліджувати місто.

Денис був правий, вид з житлового комплексу був шикарний!

![Житловий комплекс Pinnacle Duxton](assets/zhitlovii-kompleks-pinnacle-duxton.jpg "Житловий комплекс Pinnacle Duxton")

![IMG_6447.jpeg](assets/img-6447-jpeg.jpg)

![IMG_6475.jpeg](assets/img-6475-jpeg.jpg)

Там же ж поруч знаходиться китайське містечко.

![IMG_6555.jpeg](assets/img-6555-jpeg.jpg)

![IMG_6533.jpeg](assets/img-6533-jpeg.jpg)

![IMG_6543.jpeg](assets/img-6543-jpeg.jpg)

![IMG_6570.jpeg](assets/img-6570-jpeg.jpg)

![Храм Buddha Tooth Relic](assets/hram-buddha-tooth-relic.jpg "Храм Buddha Tooth Relic")

![Храм Sri Mariamman](assets/hram-sri-mariamman.jpg "Храм Sri Mariamman")

{{< video mov="assets/singapur-vrazhaie-garnoyu-suchasnoyu-arhitekturoyu-i-kreativnistyu.mov" caption="Сінгапур вражає гарною сучасною архітектурою і креативністю" >}}

![IMG_6590.jpeg](assets/img-6590-jpeg.jpg)

![Звісно я не міг не зайти в магазин DJI](assets/zvisno-ya-ne-mig-ne-zaiti-v-magazin-dji.jpg "Звісно я не міг не зайти в магазин DJI")

День плавно закінчувався. Я залишив Сади біля затоки на вечір, щоб попасти на світлове шоу в Гаю супердерев. А поки був час, я вирішив політати на закаті дроном. Досі не знаю наскільки це було легально. Я читав закони до прильоту в країну. І наче завозити дрон можна було без проблем. А ось літати… На свій страх і ризик я таки вирішив його підняти. Знайшов безлюдне місце і запустив. Звісно, види тут дивовижні!

![Готель Marina Bay Sands і колесо огляду Singapore Flyer](assets/gotel-marina-bay-sands-i-koleso-oglyadu-singapore-flyer.jpg "Готель Marina Bay Sands і колесо огляду Singapore Flyer")

![Сади біля затоки та Гай супердерев](assets/sadi-bilya-zatoki-ta-gai-superderev.jpg "Сади біля затоки та Гай супердерев")

![Колесо огляду Singapore Flyer і старт траси “Формули 1” праворуч](assets/koleso-oglyadu-singapore-flyer-i-start-trasi-formuli-1-pravoruch.jpg "Колесо огляду Singapore Flyer і старт траси “Формули 1” праворуч")

### Сади біля Затоки

Сади біля Затоки - величезний парк з вільним входом. У ньому розташований знаменитий Гай супердерев - одна з візитних карток міста, за яким його відразу впізнають на фотографіях. Там же знаходяться менш відомі два купала оранжерей. Саме з них я почав свою екскурсію.

![Оранжереї “Хмарний ліс” та “Квітковий купол”](assets/oranzherei-hmarnii-lis-ta-kvitkovii-kupol.jpg "Оранжереї “Хмарний ліс” та “Квітковий купол”")

Той що нижчий але ширший - це Квітковий купол. Там зібрані рослини з різних країн. Територія складається з семи різних “садів”, кожен з яких представляє свою країну. У центральній частині проводяться різні тематичні виставки.

![В середині “Квіткового куполу”](assets/v-seredini-kvitkovogo-kupolu.jpg "В середині “Квіткового куполу”")

![IMG_6690.jpeg](assets/img-6690-jpeg.jpg)

![IMG_6688.jpeg](assets/img-6688-jpeg.jpg)

![IMG_6700.jpeg](assets/img-6700-jpeg.jpg)

![IMG_6717.jpeg](assets/img-6717-jpeg.jpg)

![IMG_6749.jpeg](assets/img-6749-jpeg.jpg)

![IMG_6725.jpeg](assets/img-6725-jpeg.jpg)

![IMG_6710.jpeg](assets/img-6710-jpeg.jpg)

Зараз усе готується до Різдва. Наприклад там є міні офіс Санти, з розкладом польотів літаків.

![Офіс Санти](assets/ofis-santi.jpg "Офіс Санти")

![IMG_6735.jpeg](assets/img-6735-jpeg.jpg)

Купал що вище - Хмарний ліс. Там створені більш прохолодні та вологі умови для рослин із тропічних гірських районів. Як тільки заходиш - одразу бачиш гору, з якої ллється водоспад. Трохи пройшовши, ти піднімаєшся на ліфті на саму вершину і плавно спускаєшся підвісними доріжками навколо гори. Всі рослини знаходяться на схилах цієї гори, а величезний водоспад створює прохолоду.

{{< video mov="assets/velicheznii-vodospad-na-vhodi-u-hmarnii-lis.mov" caption="Величезний водоспад на вході у Хмарний ліс" >}}

![IMG_6762.jpeg](assets/img-6762-jpeg.jpg)

![IMG_6769.jpeg](assets/img-6769-jpeg.jpg)

![IMG_6779.jpeg](assets/img-6779-jpeg.jpg)

![Рослини тут ростуть прямо на схилі гори](assets/roslini-tut-rostut-pryamo-na-shili-gori.jpg "Рослини тут ростуть прямо на схилі гори")

![IMG_6786.jpeg](assets/img-6786-jpeg.jpg)

![IMG_6792.jpeg](assets/img-6792-jpeg.jpg)

![Всі рослини справжні](assets/vsi-roslini-spravzhni.jpg "Всі рослини справжні")

![IMG_6800.jpeg](assets/img-6800-jpeg.jpg)

![IMG_6806.jpeg](assets/img-6806-jpeg.jpg)

![IMG_6810.jpeg](assets/img-6810-jpeg.jpg)

{{< video mov="assets/os-tak-tut-pidtrimuietsya-vologa.mov" caption="Ось так тут підтримується волога" >}}

![Камера не передає, але вживу це виглядає дуже ефектно](assets/kamera-ne-peredaie-ale-vzhivu-tse-viglyadaie-duzhe-efektno.jpg "Камера не передає, але вживу це виглядає дуже ефектно")

{{< video mov="assets/img-6838-mov.mov" >}}

![Офігезна робота](assets/ofigezna-robota.jpg "Офігезна робота")

![Ну і як же ж без сувенірки](assets/nu-i-yak-zhe-zh-bez-suvenirki.jpg "Ну і як же ж без сувенірки")

Поки я ходив оранжереями, сонце сховалось і настав час для “Гаю супердерев”.

![IMG_6864.jpeg](assets/img-6864-jpeg.jpg)

{{< video mov="assets/img-6856-mov.mov" >}}

![IMG_6855.jpeg](assets/img-6855-jpeg.jpg)

![IMG_6858.jpeg](assets/img-6858-jpeg.jpg)

![IMG_6867.jpeg](assets/img-6867-jpeg.jpg)

![IMG_6870.jpeg](assets/img-6870-jpeg.jpg)

![IMG_6877.jpeg](assets/img-6877-jpeg.jpg)

Це одна з візитних карток міста, за яким його відразу впізнають на фотографіях. Прямо на них ростуть екзотичні папороті, виногради, орхідеї. Крім того, що вони мають ефектний вигляд, супер-дерева круті з технологічної точки зору. Вони виконують роль екологічних двигунів для садів. Технології імітують природні функції справжнього дерева. Сонячні батареї виробляють енергію, яка може бути використана для освітлення - аналог фотосинтезу. Зібрана дощова вода використовується в зрошувальних системах і фонтанах, подібно до того, як дерева поглинають дощову воду для росту. Супер-дерева також виконують вітрозабірну та витяжну функції як частина системи охолодження теплиць. А ще ввечері вони неймовірно красиві завдяки своєму підсвічуванню та світовим шоу.

{{< youtube id="cqJRg--e-lQ" title="Світлове шоу в Гаю супердерев, Сади біля затоки, Сінгапур" >}}

Весь цей комплекс має дуже ефектний вигляд. Створюється відчуття, що саме так має виглядати місто майбутнього, де технології та архітектура тісно сплітаються з природою. Сади є частиною стратегії уряду щодо підвищення якості життя за рахунок збільшення кількості зелені в місті.

Я довго залипав на дерева, але час швидко плинув. Тому я вирішив востаннє підняти дрон, щоб засняти нічне місто. І як і минулого разу - знайшов тихе місце і швидко злетів.

![IMG_6893.jpeg](assets/img-6893-jpeg.jpg)

![IMG_6899.jpeg](assets/img-6899-jpeg.jpg)

![IMG_6933.jpeg](assets/img-6933-jpeg.jpg)

![IMG_6936.jpeg](assets/img-6936-jpeg.jpg)

![IMG_6940.jpeg](assets/img-6940-jpeg.jpg)

![IMG_6944.jpeg](assets/img-6944-jpeg.jpg)

Було вже пізно, але в мене залишилась остання місія - піднятись на оглядовий майданчик, розташований на даху знаменитого готелю Marina Bay Sands. Лайфхак: тут вид кращий, ніж з колеса огляду, оскільки вищий і дешевший. Я вже бачив Сінгапур зверху дроном, але потрібно ж усе спробувати і дослідити.

![IMG_6916.jpeg](assets/img-6916-jpeg.jpg)

![Вид з оглядового майданчика готелю Marina Bay Sands](assets/vid-z-oglyadovogo-maidanchika-gotelyu-marina-bay-sands.jpg "Вид з оглядового майданчика готелю Marina Bay Sands")

Зверху готелю є ще супер басейн з офігенними видами. Але він доступний тільки для постояльців. При заселенні тобі дають квиток на гору. Але, є чорний ринок цих квитків 🙂

Півтори доби в Сінгапурі пролетіли супер швидко. Я намагався подивитися все по максимуму, адже гроші то сплачено! Тому мало сидів і багато ходив.

У місцевих є поняття “стейкейшен”, де “стей” - залишатись, а “кейшен” від “векейшин”, тобто відпустка. Це коли ти не їдеш в іншу країну, а просто знімаєш готель на три дні тут же, і просто відпочиваєш. Тож відпочинок в Одесі чи Карпатах загалом можна теж назвати стейкейшином.

На літак потрібно було вставати рано. Спав три години. Ходив багато, спав міцно, сусіди в моєму капсульному готелі не заважали.

### Виліт до Нової Зеландії

Час було прокидатись на літак до Нової Зеландії. Коли вночі задзвонив мій будильник, одночасно з цим почув жіночий крик навпроти і фразу англійською: “бл*дь Карен! Ми про***ли наш літак!”. Три секунди тиші, зітхання з полегшенням і знову тиша 😅 Накуплять собі айфонів, поставлять однакові будильники, а потім ввижається всяке в хостелах.

Зібравши речі, я усвідомив, що я заслужив звання “лох останніх двох днів”. В аеропорту я купив проїзний на всі види транспорту на два дні. У результаті скористався ним рівно один раз - з аеропорту в готель. Навіть назад в аеропорт я не міг із ним поїхати, оскільки метро було закрито. Найцікавіші місця розташовані в центрі в пішій доступності, тож їздити не приходилось.

![Доречі це їх метро. Двері до потягу відчиняються тільки коли він під’їжджає. Самовбитись - не варіант](assets/dorechi-tse-ih-metro-dveri-do-potyagu-vidchinyayutsya-tilki-koli-vin-pidizhdzhaie-samovbitis-ne-variant.jpg "Доречі це їх метро. Двері до потягу відчиняються тільки коли він під’їжджає. Самовбитись - не варіант")

Довелось викликати таксі. Таксист був веселий і балакучий. Він працював усю ніч, а мені якраз потрібно було в бік його будинку. Останнє замовлення і спати.

Поговорили за життя. Це був якийсь антитаксист, як антиматерія. Місцева влада хороша, робота подобається, місто подобається, нікуди валити не хочеться. Для людини з моїх країв таке дивно чути, але факт!

Запитав звідки я: “О, Україна? Гуд!”. Нас багато де люблять. “Тут працюють українські дівчата. Високі такі”. Для Сінгапурців ми всі гіганти. "Дуже люблять танцювати. П'ятниця, субота - постійно з гулянок вожу. Співають, танцюють у машині, але все культурно”. Один таксист це, звісно, дуже маленька вибірка, але асоціація “Україна = красиві та веселі дівчата”, - приємна.

Під кінець поїздки ми вже спілкувалися як два давні знайомі. Щоб підкріпити гарний образ українців, побажав таксистові гарної дороги додому, здоров’я йому і всій його сім’ї та пішов у туалет аеропорту знову переодягати шорти на джинси. На мене чекала Нова Зеландія, де зараз весна. А таксист поїхав до своєї сім’ї, яку через роботу вже кілька днів не бачив. Вони тут трудоголіки. Вкотре переконався, що якщо у країни немає купи нафти - добробут іде пліч-о-пліч із трудоголізмом.

![Буду сумувати за цими теплими вулочками](assets/budu-sumuvati-za-tsimi-teplimi-vulochkami.jpg "Буду сумувати за цими теплими вулочками")
![IMG_6948.jpeg](assets/img-6948-jpeg.jpg)
