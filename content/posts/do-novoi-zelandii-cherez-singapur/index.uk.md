---
title: "–î–æ –ù–æ–≤–æ—ó –ó–µ–ª–∞–Ω–¥—ñ—ó —á–µ—Ä–µ–∑ –°—ñ–Ω–≥–∞–ø—É—Ä"
date: 2019-11-02T20:33:00.000Z
categories:
  - travel
series:
  - "singapore"
cover:
  image: "assets/foto-z-mogo-mavika.jpg"
  caption: "–§–æ—Ç–æ –∑ –º–æ–≥–æ –º–∞–≤—ñ–∫–∞"
  relative: true
draft: false
---

–ß–∞—Å–æ–º –≤–µ–ª–∏–∫—ñ —Å–ø—Ä–∞–≤–∏ –ø–æ—á–∏–Ω–∞—é—Ç—å—Å—è –∑ –º–∞–ª–µ–Ω—å–∫–∏—Ö –Ω–µ–ø–æ–º—ñ—Ç–Ω–∏—Ö —Ä–µ—á–µ–π. –£ –º–æ—î–º—É –≤–∏–ø–∞–¥–∫—É —è –ø—Ä–æ—Å—Ç–æ –ª–∞–π–∫–∞–≤ –ø–æ—Å—Ç–∏ –≤ FB —Å—Ç–æ—Ä—ñ–Ω–∫–∏ GoMountains Club –ø—Ä–æ —ó—Ö –ø–æ–¥–æ—Ä–æ–∂—ñ. –ú–æ—ó –∑–Ω–∞–π–æ–º—ñ –≤–∂–µ —ó–∑–¥–∏–ª–∏ –∑ –Ω–∏–º–∏ —Ä—ñ–∑–Ω–∏–º–∏ –µ–∫–∑–æ—Ç–∏—á–Ω–∏–º–∏ –∫—Ä–∞—ó–Ω–∞–º–∏. –Ü —è, —Å–∏–¥—è—á–∏ –≤ –∑–∞—Ç–∏—à–Ω–æ–º—É –æ—Ñ—ñ—Å—ñ, —Ç–µ–∂ –º—Ä—ñ—è–≤ –ø–æ—ó—Ö–∞—Ç–∏. –ö–æ–ª–∏—Å—å, –∫—É–¥–∏—Å—å, –º–æ–∂–ª–∏–≤–æ‚Ä¶

–Ø–∫–æ—Å—å –º–µ–Ω—ñ –Ω–∞–ø–∏—Å–∞–≤ –ê–Ω–¥—Ä—ñ–π –∑ –∫–ª—É–±—É: ‚Äú–ë–∞—á—É —Ç–∏ –ª–∞–π–∫–∞—î—à –Ω–∞—à—ñ –ø–æ—Å—Ç–∏, –º–æ–∂–µ –∑ –Ω–∞–º–∏?‚Äù. –¢—Ä–æ—Ö–∏ –ø–æ–¥—É–º–∞–≤—à–∏, –ø–æ–º—ñ—Ä–∫—É–≤–∞–≤—à–∏ –ø—Ä–æ —Å–µ–Ω—Å –∂–∏—Ç—Ç—è, —Å–≤–æ—é —Å–∏—Å—Ç–µ–º—É —Ü—ñ–Ω–Ω–æ—Å—Ç–µ–π, –ø—Ä–æ —Ç–µ, —â–æ –≤—Å—ñ—Ö –≥—Ä–æ—à–µ–π –Ω–µ –∑–∞—Ä–æ–±–∏—Ç–∏, —ñ –¥–æ–¥–∞–≤—à–∏ –¥—Ä—ñ–±–∫—É –±–µ–∑–≤—ñ–¥–ø–æ–≤—ñ–¥–∞–ª—å–Ω–æ—Å—Ç—ñ, - —è —Ç–∞–∫–∏ –∑–≤–∞–∂–∏–≤—Å—è. –ú–∞—Ç–µ—Ä—ñ–∞–ª—å–Ω–µ –ª–µ–≥–∫–æ –≤—Ç—Ä–∞—Ç–∏—Ç–∏. –ê —Å–ø–æ–≥–∞–¥–∏ —Ç–∞ –µ–º–æ—Ü—ñ—ó –∑–∞–≤–∂–¥–∏ –±—É–¥—É—Ç—å –∑ —Ç–æ–±–æ—é. –ù–∞–π–≤–∞–∂—á–µ - –∑—Ä–æ–±–∏—Ç–∏ –ø–µ—Ä—à–∏–π –∫—Ä–æ–∫. –ê –ø–æ—Ç—ñ–º –≤—Å–µ —Å–∞–º–æ –∑–∞–∫—Ä—É—Ç–∏—Ç—å—Å—è.

–ú—ñ–π –≤–∏–±—ñ—Ä –ø–∞–≤ –Ω–∞ –ù–æ–≤—É –ó–µ–ª–∞–Ω–¥—ñ—é. –Ø —á–∞—Å—Ç–æ –∂–æ—Ä—Å—Ç–∫–æ —Ç—É–ø–ª—é, –∞–ª–µ —á–∞—Å–æ–º —Ü–µ –ø—Ä–∏–∑–≤–æ–¥–∏—Ç—å –¥–æ —Ü—ñ–∫–∞–≤–∏—Ö –Ω–∞—Å–ª—ñ–¥–∫—ñ–≤. –¢–∞–∫ —è —è–∫–æ—Å—å [–Ω–∞ –º—ñ—Å—è—Ü—å –¥–æ–≤—à–µ –ø—Ä–æ–≤—ñ–≤ —É –°–®–ê](/posts/spivbesida-v-kiievi) —ñ –∑–∞—Ä–æ–±–∏–≤ –Ω–∞ —Å–≤—ñ–π –ø–µ—Ä—à–∏–π –º–∞–∫–±—É–∫. –Ø –Ω–µ –ø—Ä–æ–≤–æ–¥–∏–≤ —Ä–µ—Ç–µ–ª—å–Ω–æ–≥–æ –∞–Ω–∞–ª—ñ–∑—É, –Ω–µ —á–∏—Ç–∞–≤ –∫—É–ø—É —ñ–Ω—Ñ–∏ –ø—Ä–æ –∫—Ä–∞—ó–Ω—É. –ù–∞ —Å–≤—ñ–π —Å–æ—Ä–æ–º, —è —Ç—ñ–ª—å–∫–∏ –ø—Ä–∏–±–ª–∏–∑–Ω–æ —É—è–≤–ª—è–≤, –¥–µ –≤–æ–Ω–∞ —Ä–æ–∑—Ç–∞—à–æ–≤–∞–Ω–∞. –£–∂–µ –ø—ñ—Å–ª—è —É—Ö–≤–∞–ª–µ–Ω–Ω—è —Ä—ñ—à–µ–Ω–Ω—è —è –¥—ñ–∑–Ω–∞–≤—Å—è, —â–æ —Ü–µ –∫—Ä–∞–π —Å–≤—ñ—Ç—É —ñ –ª–µ—Ç—ñ—Ç–∏ —Ç—É–¥–∏ –ø–æ—Ç—Ä—ñ–±–Ω–æ –±—É–¥–µ –¥—É—É—É—É–∂–µ –¥–æ–≤–≥–æ. –í –º–æ—î–º—É –≤–∏–ø–∞–¥–∫—É —Ü–µ —á–æ—Ç–∏—Ä–∏ –ª—ñ—Ç–∞–∫–∏ —ñ –¥–≤–∞–¥—Ü—è—Ç—å —à—ñ—Å—Ç—å –≥–æ–¥–∏–Ω –≤ –ø–æ–≤—ñ—Ç—Ä. –¢–∏–º –∫—Ä–∞—â–µ! –¶–µ –Ω–µ –ø–æ–ø—Å–æ–≤–µ —Ç—É—Ä–∏—Å—Ç–∏—á–Ω–µ –º—ñ—Å—Ü–µ. –¶–µ –≤–∏–∫–ª–∏–∫. –Ø –¥–æ–≤—ñ—Ä–∏–≤—Å—è –¥—É–º—Ü—ñ –µ–∫—Å–ø–µ—Ä—Ç—ñ–≤ —ñ –Ω–µ –ø—Ä–æ–≥–∞–¥–∞–≤.

–ê–ª–µ –≥–ª—è–Ω—É–≤—à–∏ –Ω–∞ –∫–∞—Ä—Ç—É, —è –ø–æ–±–∞—á–∏–≤, —â–æ –º—ñ–∂ –£–∫—Ä–∞—ó–Ω–æ—é —ñ –ù–æ–≤–æ—é –ó–µ–ª–∞–Ω–¥—ñ—î—é —î —â–µ –°—ñ–Ω–≥–∞–ø—É—Ä. –ö—ñ–ª—å–∫–∞ –º–æ—ó—Ö –¥—Ä—É–∑—ñ–≤ –±—É–ª–∏ —Ç–∞–º —ñ –±—É–ª–∏ –¥—É–∂–µ –≤—Ä–∞–∂–µ–Ω—ñ –∫—Ä–∞—ó–Ω–æ—é. –¢—É–¥–∏ –ø–æ—Ç—Ä—ñ–±–Ω–∞ –≤—ñ–∑–∞. –ê–ª–µ —è–∫—â–æ –ª–µ—Ç–∏—à —á–µ—Ä–µ–∑ –∫—Ä–∞—ó–Ω—É —Ç—Ä–∞–Ω–∑–∏—Ç–æ–º, —Ç–æ —É–∫—Ä–∞—ó–Ω—Ü—è–º –º–æ–∂—É—Ç—å –¥–∞—Ç–∏ —Ç—Ä–∞–Ω–∑–∏—Ç–Ω—É –≤—ñ–∑—É –Ω–∞ –¥–µ–≤‚Äô—è–Ω–æ—Å—Ç–æ —à—ñ—Å—Ç—å –≥–æ–¥–∏–Ω. –ì—É–ª—è—Ç–∏ —Ç–∞–∫ –≥—É–ª—è—Ç–∏! –ú—ñ–∂ –£–∫—Ä–∞—ó–Ω–æ—é —ñ –ù–æ–≤–æ—é –ó–µ–ª–∞–Ω–¥—ñ—î—é —Ä—ñ–∑–Ω–∏—Ü—è —É —á–∞—Å—ñ –≤ –æ–¥–∏–Ω–∞–¥—Ü—è—Ç—å –≥–æ–¥–∏–Ω. –î–∂–µ—Ç–ª–∞–≥ –≤–µ–ª–∏—á–µ–∑–Ω–∏–π. –ê–ª–µ —è–∫—â–æ –ø–∞—Ä—É –Ω–æ—á–µ–π –ø—Ä–æ–≤–µ—Å—Ç–∏ –≤ –°—ñ–Ω–≥–∞–ø—É—Ä—ñ, —Ç–æ –º–æ–∂–Ω–∞ –∑–º–µ–Ω—à–∏—Ç–∏ –π–æ–≥–æ –≤–ø–ª–∏–≤. –¢–∞ –π –º—ñ—Å—Ç–æ –¥—É–∂–µ –≥–∞—Ä–Ω–µ. –¢–æ–∂ –∑–Ω–æ–≤—É –Ω–µ –¥–æ–≤–≥–æ –¥—É–º–∞—é—á–∏, —è –∫—É–ø–∏–≤ –∫–≤–∏—Ç–∫–∏ –∑ —É—Ä–∞—Ö—É–≤–∞–Ω–Ω—è–º –∑—É–ø–∏–Ω–∫–∏ –≤ –°—ñ–Ω–≥–∞–ø—É—Ä—ñ –Ω–∞ –ø—ñ–≤—Ç–æ—Ä–∏ –¥–æ–±–∏.

–¢–∞–∫ –∑ –ª–∞–π–∫—ñ–≤ —É –§–ë –ø–æ—á–∞–ª–∞—Å—å –º–æ—è –æ–¥–Ω–∞ –∑ –Ω–∞–π–±—ñ–ª—å—à–∏—Ö –ø—Ä–∏–≥–æ–¥!

![–ú—ñ–π —Å—Ç–∞—Ä–∏–π –¥–æ–±—Ä–∏–π —Ç–æ–≤–∞—Ä–∏—à, –∑ —è–∫–∏–º —è –±—É–¥—É –º–∞–Ω–¥—Ä—É–≤–∞—Ç–∏ —Ü—ñ–ª–∏–π –º—ñ—Å—è—Ü—å](assets/mii-starii-dobrii-tovarish-z-yakim-ya-budu-mandruvati-tsilii-misyats.jpg "–ú—ñ–π —Å—Ç–∞—Ä–∏–π –¥–æ–±—Ä–∏–π —Ç–æ–≤–∞—Ä–∏—à, –∑ —è–∫–∏–º —è –±—É–¥—É –º–∞–Ω–¥—Ä—É–≤–∞—Ç–∏ —Ü—ñ–ª–∏–π –º—ñ—Å—è—Ü—å")

![–ó–∞ —Ç—Ä–∞–¥–∏—Ü—ñ—î—é - —Ñ–æ—Ç–æ –∑ –ë–æ—Ä–∏—Å–ø–æ–ª—é](assets/za-traditsiieyu-foto-z-borispolyu.jpg "–ó–∞ —Ç—Ä–∞–¥–∏—Ü—ñ—î—é - —Ñ–æ—Ç–æ –∑ –ë–æ—Ä–∏—Å–ø–æ–ª—é")

![–ù—ñ—á–Ω–∏–π –ö–∏—ó–≤](assets/nichnii-kiiv.jpg "–ù—ñ—á–Ω–∏–π –ö–∏—ó–≤")

### –ü—Ä–∏–ª—ñ—Ç –≤ –°—ñ–Ω–≥–∞–ø—É—Ä

![–ë—É–ª–æ –≤—ñ–¥—á—É—Ç—Ç—è, —â–æ –∑–∞—Ä–∞–∑ —Ä–∞–Ω–æ–∫, –∞–ª–µ —è –ª–µ—Ç—ñ–≤ –Ω–∞ –∑—É—Å—Ç—Ä—ñ—á —Å–æ–Ω—Ü—é —ñ –≤ –°—ñ–Ω–≥–∞–ø—É—Ä—ñ –≤–∂–µ –≤–µ—á–æ—Ä—ñ–ª–æ](assets/bulo-vidchuttya-scho-zaraz-ranok-ale-ya-letiv-na-zustrich-sontsyu-i-v-singapuri-vzhe-vechorilo.jpg "–ë—É–ª–æ –≤—ñ–¥—á—É—Ç—Ç—è, —â–æ –∑–∞—Ä–∞–∑ —Ä–∞–Ω–æ–∫, –∞–ª–µ —è –ª–µ—Ç—ñ–≤ –Ω–∞ –∑—É—Å—Ç—Ä—ñ—á —Å–æ–Ω—Ü—é —ñ –≤ –°—ñ–Ω–≥–∞–ø—É—Ä—ñ –≤–∂–µ –≤–µ—á–æ—Ä—ñ–ª–æ")

![–í –∞–µ—Ä–æ–ø–æ—Ä—Ç—ñ –≤—Å—è –ø—ñ–¥–ª–æ–≥–∞ –≤–∫—Ä–∏—Ç–∞ –∫–∏–ª–∏–º–æ–º, –Ω—ñ–¥–µ –±—ñ–ª—å—à–µ —Ç–∞–∫–æ–≥–æ –Ω–µ –±–∞—á–∏–≤](assets/v-aeroporti-vsya-pidloga-vkrita-kilimom-nide-bilshe-takogo-ne-bachiv.jpg "–í –∞–µ—Ä–æ–ø–æ—Ä—Ç—ñ –≤—Å—è –ø—ñ–¥–ª–æ–≥–∞ –≤–∫—Ä–∏—Ç–∞ –∫–∏–ª–∏–º–æ–º, –Ω—ñ–¥–µ –±—ñ–ª—å—à–µ —Ç–∞–∫–æ–≥–æ –Ω–µ –±–∞—á–∏–≤")

–ü–µ—Ä—à–µ, —â–æ –ø–æ–º—ñ—Ç–∏–≤ - —Ç–µ–º–ø–µ—Ä–∞—Ç—É—Ä–∞. –Ø –¥—É–∂–µ –ª—é–±–ª—é —Ç–µ–ø–ª–æ. –Ü –ø–µ—Ä–µ—Ö—ñ–¥ –∑ +1 –Ω–∞ +28 –¥—É–∂–µ –ø—Ä–∏–ø–∞–≤ –¥–æ –¥—É—à—ñ. –ü—Ä–∞–≤–¥–∞ –ø—Ä–∏–π—à–ª–æ—Å—å –ø–µ—Ä–µ–æ–¥—è–≥–∞—Ç–∏—Å—å –≤ —Ç—É–∞–ª–µ—Ç—ñ –∞–µ—Ä–æ–ø–æ—Ä—Ç—É, —â–æ–± –Ω–µ —Ç–µ–∫—Ç–∏ –ø–æ—Ç–æ–º –ø–æ –¥–æ—Ä–æ–∑—ñ –¥–æ —Ö–æ—Å—Ç–µ–ª—É. –ü–æ–≤—ñ—Ç—Ä—è –¥–æ—Å–∏—Ç—å –≤–æ–ª–æ–≥–µ —ñ —Ç—Ä–µ–±–∞ —á–∞—Å —â–æ–± –∞–¥–∞–ø—Ç—É–≤–∞—Ç–∏—Å—å.

![–¢–∞–∫ –Ω–∞–±–∞–≥–∞—Ç–æ –∫—Ä–∞—â–µ](assets/tak-nabagato-krasche.jpg "–¢–∞–∫ –Ω–∞–±–∞–≥–∞—Ç–æ –∫—Ä–∞—â–µ")

–î—Ä—É–≥–µ - —á–∏—Å—Ç–æ—Ç–∞, –∫—Ä–∞—Å–∞ —Ç–∞ —ñ–Ω—Ç–µ–≥—Ä–∞—Ü—ñ—è –∑ –ø—Ä–∏—Ä–æ–¥–æ—é. –°—Ç–≤–æ—Ä—é—î—Ç—å—Å—è –≤—ñ–¥—á—É—Ç—Ç—è, —â–æ –≤—Å–µ –Ω–∞–≤–∫–æ–ª–æ –ø–æ—Å—Ç–∞–Ω–æ–≤–æ—á–Ω–æ. –í–∞—Ä—Ç–æ —Ç—Ä–æ—Ö–∏ —à—Ç–æ–≤—Ö–Ω—É—Ç–∏ —Å—Ç—ñ–Ω—É, —è–∫ —É—Å–µ –ø–æ–≤–∞–ª–∏—Ç—å—Å—è —ñ —Ç–∏ –≤–∏–π–¥–µ—à –∑–∞ —Ç–µ–∫—Å—Ç—É—Ä–∏. –ê–ª–µ –Ω—ñ! –£ —Ü–µ–Ω—Ç—Ä—ñ –≤—Å–µ –∞–±—Å–æ–ª—é—Ç–Ω–æ —á–∏—Å—Ç–æ. –ü—Ä–∏–≥–∞–¥—É—î—Ç—å—Å—è ‚Äú—Ç–µ–æ—Ä—ñ—è —Ä–æ–∑–±–∏—Ç–∏—Ö –≤—ñ–∫–æ–Ω‚Äù, –∑–≥—ñ–¥–Ω–æ –∑ —è–∫–æ—é –æ–¥–Ω–µ —Ä–æ–∑–±–∏—Ç–µ —ñ –∑–∞–Ω–µ–¥–±–∞–Ω–µ –≤—ñ–∫–Ω–æ –Ω–∞ —Ä–∞–π–æ–Ω—ñ –º–æ–∂–µ –ø—Ä–∏–∑–≤–µ—Å—Ç–∏ –¥–æ –ø—ñ–¥–≤–∏—â–µ–Ω–Ω—è –∫—Ä–∏–º—ñ–Ω–∞–ª—ñ—Ç–µ—Ç—É. –ù–∞—Å–∫—ñ–ª—å–∫–∏ —è –ø–æ–º—ñ—Ç–∏–≤, –º—ñ—Å—Ü–µ–≤—ñ –Ω–∞–º–∞–≥–∞—é—Ç—å—Å—è –º—ñ–Ω—è—Ç–∏ ‚Äú—Ä–æ–∑–±–∏—Ç—ñ –≤—ñ–∫–Ω–∞‚Äù –≤—ñ–¥—Ä–∞–∑—É. –í–Ω–æ—á—ñ, –∫–æ–ª–∏ —Ç—É—Ä–∏—Å—Ç–∏ —Ä–æ–∑—Ö–æ–¥—è—Ç—å—Å—è, –∑‚Äô—ó–∂–¥–∂–∞—é—Ç—å—Å—è —Ä–æ–±—ñ—Ç–Ω–∏–∫–∏ —ñ –ø–æ—á–∏–Ω–∞—é—Ç—å –Ω–∞–≤–æ–¥–∏—Ç–∏ –ø–æ—Ä—è–¥–æ–∫. –ü—ñ–¥ —Ä–∞–Ω–æ–∫ –æ–Ω–æ–≤–ª–µ–Ω–µ —á–∏—Å—Ç–µ –º—ñ—Å—Ç–æ –≥–æ—Ç–æ–≤–µ –¥–æ –Ω–æ–≤–æ–≥–æ –¥–Ω—è.

![–í –º–µ—Ç—Ä–æ –ª–µ–≥–∫–æ –æ—Ä—ñ—î–Ω—Ç—É–≤–∞—Ç–∏—Å—å –¥–µ —Ç–∏ –∑–∞—Ä–∞–∑ —ó–¥–µ—à —ñ –∫–æ–ª–∏ –≤–∏—Ö–æ–¥–∏—Ç–∏](assets/v-metro-legko-oriientuvatis-de-ti-zaraz-idesh-i-koli-vihoditi.jpg "–í –º–µ—Ç—Ä–æ –ª–µ–≥–∫–æ –æ—Ä—ñ—î–Ω—Ç—É–≤–∞—Ç–∏—Å—å –¥–µ —Ç–∏ –∑–∞—Ä–∞–∑ —ó–¥–µ—à —ñ –∫–æ–ª–∏ –≤–∏—Ö–æ–¥–∏—Ç–∏")

–Ø —à–≤–∏–¥–∫–æ –¥–æ–±—Ä–∞–≤—Å—è –¥–æ —Å–≤–æ–≥–æ —Ö–æ—Å—Ç–µ–ª–∞ —ñ –ø—ñ—à–æ–≤ –≥—É–ª—è—Ç–∏. –í –º–µ–Ω–µ –±—É–ª–æ –ø—ñ–≤—Ç–æ—Ä–∏ –¥–æ–±–∏ —ñ —Ç—Ä–µ–±–∞ –±—É–ª–æ –º–∞–∫—Å–∏–º–∞–ª—å–Ω–æ –µ—Ñ–µ–∫—Ç–∏–≤–Ω–æ –≤–∏–∫–æ—Ä–∏—Å—Ç–æ–≤—É–≤–∞—Ç–∏ —á–∞—Å. –î–æ—Ä–µ—á—ñ, —Ä–∞–¥–∂—É –±—Ä–æ–Ω—é–≤–∞—Ç–∏ –∂–∏—Ç–ª–æ –¥–µ—Å—å –Ω–µ–¥–∞–ª–µ–∫–æ –≤—ñ–¥ —Ü–µ–Ω—Ç—Ä—É. –í—Å—ñ –Ω–∞–π—Ü—ñ–∫–∞–≤—ñ—à—ñ –º—ñ—Å—Ü—è —Ç—É—Ç —É –ø—ñ—à—ñ–π –¥–æ—Å—Ç—É–ø–Ω–æ—Å—Ç—ñ.

–Ü –∑–≤—ñ—Å–Ω–æ —è –≤—ñ–¥—Ä–∞–∑—É –∂ –ø—ñ—à–æ–≤ –¥–∏–≤–∏—Ç–∏—Å—å –Ω–∞ –≤—ñ–∑–∏—Ç–Ω—É –∫–∞—Ä—Ç–∫—É - [–≥–æ—Ç–µ–ª—å Marina Bay Sands](https://goo.gl/maps/gEK9knfbZ4ogg5W48).

![–í—ñ–¥–º—ñ—Ç–∏–≤—Å—è –±—ñ–ª—è Marina Bay Sands](assets/vidmitivsya-bilya-marina-bay-sands.jpg "–í—ñ–¥–º—ñ—Ç–∏–≤—Å—è –±—ñ–ª—è Marina Bay Sands")

–í–∑–∞–≥–∞–ª—ñ —è–∫ —è –∫–∞–∑–∞–≤, –≤—Å–µ —Ä–æ–∑—Ç–∞—à–æ–≤–∞–Ω–µ –≤ —Ü–µ–Ω—Ç—Ä—ñ —ñ –¥–æ—Å–∏—Ç—å –±–ª–∏–∑—å–∫–æ –æ–¥–Ω–µ –¥–æ –æ–¥–Ω–æ–≥–æ. –¢–æ–º—É –æ–±–æ–≤‚Äô—è–∑–∫–æ–≤–æ –≤–∏–¥—ñ–ª—ñ—Ç—å –≤–µ—á—ñ—Ä —Ç—É—Ç –ø—Ä–æ–≥—É–ª—è—Ç–∏—Å—å.

{{< video mp4="assets/park-merlion-vvecheri-tut-samii-top-speka-spadaie-i-vse-garno-pidsvichuietsya.mp4" caption="–ü–∞—Ä–∫ Merlion. –í–≤–µ—á–µ—Ä—ñ —Ç—É—Ç —Å–∞–º–∏–π —Ç–æ–ø. –°–ø–µ–∫–∞ —Å–ø–∞–¥–∞—î —ñ –≤—Å–µ –≥–∞—Ä–Ω–æ –ø—ñ–¥—Å–≤—ñ—á—É—î—Ç—å—Å—è" >}}

![IMG_6172.jpeg](assets/img-6172-jpeg.jpg)

![IMG_6191.jpeg](assets/img-6191-jpeg.jpg)

![IMG_6142.jpeg](assets/img-6142-jpeg.jpg)

![–õ—é–¥–∏ –≤—ñ–¥–ø–æ—á–∏–≤–∞—é—Ç—å –≤—ñ–¥ —Å–ø–µ–∫–∏ —ñ –∑–∞–ª–∏–ø–∞—é—Ç—å –Ω–∞ –≤–µ—á—ñ—Ä–Ω—î –º—ñ—Å—Ç–æ](assets/lyudi-vidpochivayut-vid-speki-i-zalipayut-na-vechirnie-misto.jpg "–õ—é–¥–∏ –≤—ñ–¥–ø–æ—á–∏–≤–∞—é—Ç—å –≤—ñ–¥ —Å–ø–µ–∫–∏ —ñ –∑–∞–ª–∏–ø–∞—é—Ç—å –Ω–∞ –≤–µ—á—ñ—Ä–Ω—î –º—ñ—Å—Ç–æ")

![–¶–µ –º—ñ—Å—Ü–µ –¥–ª—è –≤—ñ–¥–ø–æ—á–∏–Ω–∫—É –∑ –≤–µ–ª–∏—á–µ–∑–Ω–∏–º –≤–µ–Ω—Ç–∏–ª—è—Ç–æ—Ä–æ–º, –∫–æ—Ç—Ä–∏–π –ø—Ä–∞—Ü—é—î –≤–¥–µ–Ω—å –≤—ñ–¥ —Å–æ–Ω—è—á–Ω–∏—Ö –±–∞—Ç–∞—Ä–µ–π —ñ —Ä—è—Ç—É—î –≤—ñ–¥ —Å–ø–µ–∫–∏](assets/tse-mistse-dlya-vidpochinku-z-velicheznim-ventilyatorom-kotrii-pratsyuie-vden-vid-sonyachnih-batarei-i-ryatuie-vid-speki.jpg "–¶–µ –º—ñ—Å—Ü–µ –¥–ª—è –≤—ñ–¥–ø–æ—á–∏–Ω–∫—É –∑ –≤–µ–ª–∏—á–µ–∑–Ω–∏–º –≤–µ–Ω—Ç–∏–ª—è—Ç–æ—Ä–æ–º, –∫–æ—Ç—Ä–∏–π –ø—Ä–∞—Ü—é—î –≤–¥–µ–Ω—å –≤—ñ–¥ —Å–æ–Ω—è—á–Ω–∏—Ö –±–∞—Ç–∞—Ä–µ–π —ñ —Ä—è—Ç—É—î –≤—ñ–¥ —Å–ø–µ–∫–∏")

![IMG_6224.jpeg](assets/img-6224-jpeg.jpg)

![–ö–æ–Ω—Ü–µ—Ä—Ç–Ω–∏–π —Ö–æ–ª ‚Äú–í—ñ–∫—Ç–æ—Ä—ñ—è‚Äù](assets/kontsertnii-hol-viktoriya.jpg "–ö–æ–Ω—Ü–µ—Ä—Ç–Ω–∏–π —Ö–æ–ª ‚Äú–í—ñ–∫—Ç–æ—Ä—ñ—è‚Äù")

![–ú—ñ—Å—Ç Cavenagh. –ö—Ä—É—Ç–æ, —â–æ –≤–æ–Ω–∏ –ø—ñ–¥—Å–≤—ñ—á—É—é—Ç—å –±–∞–≥–∞—Ç–æ –º—ñ—Å—Ü—å. –ó–¥–∞—î—Ç—å—Å—è, —â–æ –≤—Å–µ –º—ñ—Å—Ç–æ —Å–≤—ñ—Ç–∏—Ç—å—Å—è –≤ —Ç–µ–º—Ä—è–≤—ñ](assets/mist-cavenagh-kruto-scho-voni-pidsvichuyut-bagato-mists-zdaietsya-scho-vse-misto-svititsya-v-temryavi.jpg "–ú—ñ—Å—Ç Cavenagh. –ö—Ä—É—Ç–æ, —â–æ –≤–æ–Ω–∏ –ø—ñ–¥—Å–≤—ñ—á—É—é—Ç—å –±–∞–≥–∞—Ç–æ –º—ñ—Å—Ü—å. –ó–¥–∞—î—Ç—å—Å—è, —â–æ –≤—Å–µ –º—ñ—Å—Ç–æ —Å–≤—ñ—Ç–∏—Ç—å—Å—è –≤ —Ç–µ–º—Ä—è–≤—ñ")

–Ø –ø—Ä–∏–ª–µ—Ç—ñ–≤ –≤–≤–µ—á–µ—Ä—ñ —ñ –≥—É–ª—è–≤ –¥–æ –¥—Ä—É–≥–æ—ó –Ω–æ—á—ñ. –¢–∏—à–∞, —Å–ø–æ–∫—ñ–π —ñ –Ω–µ–º–∞—î –π –Ω–∞—Ç—è–∫—É, —â–æ –ø–æ—Ç—Ä—ñ–±–Ω–æ –±—É—Ç–∏ –Ω–∞—Å—Ç–æ—Ä–æ–∂—ñ.

–î–æ—Ä–µ—á—ñ –∫—ñ–ª—å–∫–∞ —Å–ª—ñ–≤ –ø—Ä–æ –º—ñ—Å—Ü–µ –º–æ—î—ó –Ω–æ—á—ñ–≤–ª—ñ. –Ø –ø–ª–∞–Ω—É–≤–∞–≤ –∑—É–ø–∏–Ω–∏—Ç–∏—Å—å –≤ –∫–∞–ø—Å—É–ª—å–Ω–æ–º—É –≥–æ—Ç–µ–ª—ñ. –í–æ–Ω–∏ –¥–æ—Å–∏—Ç—å –ø–æ–ø—É–ª—è—Ä–Ω—ñ —Å–µ—Ä–µ–¥ –∞–∑—ñ–π—Å—å–∫–æ—ó –º–æ–ª–æ–¥—ñ. –Ø —É—è–≤–ª—è–≤ —Ü–µ —Å–æ–±—ñ —è–∫ —Ä–µ–∞–ª—å–Ω–æ –∫–∞–ø—Å—É–ª—É –≤ –∫–æ—Ç—Ä—É –ø—Ä—è–º —Ç—Ä–µ–±–∞ –∑–∞–ª—ñ–∑—Ç–∏. –ù–∞ –¥—ñ–ª—ñ —Ü–µ –±—É–≤ –∑–≤–∏—á–∞–π–Ω–∏–π —Ö–æ—Å—Ç–µ–ª. –ó –ª—ñ–∂–∫–∞–º–∏ —É –¥–≤–∞ –ø–æ–≤–µ—Ä—Ö–∏, –∫–æ—Ç—Ä–∏ –∑–∞–Ω–∞–≤—ñ—à—É—é—Ç—å—Å—è —Ç–æ–≤—Å—Ç–∏–º–∏ —à—Ç–æ—Ä–∞–º–∏. –í—ñ–¥–Ω–æ—Å–Ω–æ –¥–µ—à–µ–≤–æ —ñ –¥–æ–≤–æ–ª—ñ –∑—Ä—É—á–Ω–æ, —è–∫—â–æ –≤–∞–º –Ω–æ—Ä–º–∞–ª—å–Ω–æ —Å–ø–∞—Ç–∏ –∑ —ñ–Ω—à–∏–º–∏ –ª—é–¥—å–º–∏ –≤ –∫—ñ–º–Ω–∞—Ç—ñ.

![–ú–æ—è –∫—ñ–º–Ω–∞—Ç–∞ –≤ —Ö–æ—Å—Ç–µ–ª—ñ](assets/moya-kimnata-v-hosteli.jpg "–ú–æ—è –∫—ñ–º–Ω–∞—Ç–∞ –≤ —Ö–æ—Å—Ç–µ–ª—ñ")

### –ü—Ä–æ–≥—É–ª—è–Ω–∫–∞ –º—ñ—Å—Ç–æ–º

–í –º–µ–Ω–µ –±—É–ª–∞ –¥–æ–±–∞ –≤ –°—ñ–Ω–≥–∞–ø—É—Ä—ñ —ñ —è –Ω–∞–º–∞–≥–∞–≤—Å—è –≤–∏–∫–æ—Ä–∏—Å—Ç–∞—Ç–∏ —ó—ó –ø–æ –º–∞–∫—Å–∏–º—É–º—É. –¢–æ–º—É —è —à–≤–∏–¥–∫–æ –ø—Ä–æ–∫–∏–Ω—É–≤—Å—è —ñ –ø—ñ—à–æ–≤ –ø–æ —Ü—ñ–∫–∞–≤–∏–º –º—ñ—Å—Ü—è–º.

![–í–∏–¥ –Ω–∞ –≤–∏—Ö–æ–¥—ñ –∑ —Ö–æ—Å—Ç–µ–ª—É. –©–µ —Ä–∞–∑ –ø–æ—Ä–∞–¥–∂—É –±—Ä–∞—Ç–∏ –∂–∏—Ç–ª–æ –≤ —Ü–µ–Ω—Ç—Ä—ñ](assets/vid-na-vihodi-z-hostelu-sche-raz-poradzhu-brati-zhitlo-v-tsentri.jpg "–í–∏–¥ –Ω–∞ –≤–∏—Ö–æ–¥—ñ –∑ —Ö–æ—Å—Ç–µ–ª—É. –©–µ —Ä–∞–∑ –ø–æ—Ä–∞–¥–∂—É –±—Ä–∞—Ç–∏ –∂–∏—Ç–ª–æ –≤ —Ü–µ–Ω—Ç—Ä—ñ")

–î—É–∂–µ —Å–ø–æ–¥–æ–±–∞–ª–æ—Å—å —è–∫ –ø—Ä–∏—Ä–æ–¥–∞ —ñ–Ω—Ç–µ–≥—Ä–æ–≤–∞–Ω–∞ –≤ –º—ñ—Å—Ç–æ. –¶–µ–Ω—Ç—Ä —Å–∫–ª–∞–¥–∞—î—Ç—å—Å—è –∑ –≤–∏—Å–æ—Ç–æ–∫. –ê–ª–µ –¥–ª—è –¥–µ—Ä–µ–≤ —Ç–∞ —ñ–Ω—à–æ—ó –∑–µ–ª–µ–Ω—ñ —Ç–µ–∂ –∑–Ω–∞—Ö–æ–¥–∏—Ç—å—Å—è –º—ñ—Å—Ü–µ. –ü—Ä–∏—á–æ–º—É –≤—Å–µ –≤–ø–∏—Å–∞–Ω–æ –¥—É–∂–µ –≥–∞—Ä–º–æ–Ω—ñ–π–Ω–æ. –ù–µ–º–∞—î –≤—ñ–¥—á—É—Ç—Ç—è –∑–∞–¥—É—Ö–∏ —è–∫ —É —Ç–æ–º—É –∂ –ù—å—é-–ô–æ—Ä–∫—É.

![IMG_6399.jpeg](assets/img-6399-jpeg.jpg)

![IMG_6406.jpeg](assets/img-6406-jpeg.jpg)

![–ó–æ–Ω—Ç–∏–∫–∏ –Ω–∞–ø—Ä–æ–∫–∞—Ç. –î—É–∂–µ –∑—Ä—É—á–Ω–æ —è–∫—â–æ —Ç–µ–±–µ –∑–Ω–µ–Ω–∞—Ü—å–∫–∞ –∑–∞—Å—Ç–∞–Ω–µ —Ç—Ä–æ–ø—ñ—á–Ω–∞ –∑–ª–∏–≤](assets/zontiki-naprokat-duzhe-zruchno-yakscho-tebe-znenatska-zastane-tropichna-zliv.jpg "–ó–æ–Ω—Ç–∏–∫–∏ –Ω–∞–ø—Ä–æ–∫–∞—Ç. –î—É–∂–µ –∑—Ä—É—á–Ω–æ —è–∫—â–æ —Ç–µ–±–µ –∑–Ω–µ–Ω–∞—Ü—å–∫–∞ –∑–∞—Å—Ç–∞–Ω–µ —Ç—Ä–æ–ø—ñ—á–Ω–∞ –∑–ª–∏–≤")

–ê–ª–µ –≤—ñ–¥—á—É—Ç—Ç—è, —â–æ –Ω–∞–≤–∫—Ä—É–≥–∏ —Ç–µ–∫—Å—Ç—É—Ä–∏ –Ω–µ –ø–æ–∫–∏–¥–∞—î. –£—Å—ñ –±–∞—á–∏–ª–∏ –°—ñ–Ω–≥–∞–ø—É—Ä –Ω–∞ –∫–∞—Ä—Ç—ñ. –¶–µ –Ω–µ–≤–µ–ª–∏–∫–µ –º—ñ—Å—Ç–æ-–¥–µ—Ä–∂–∞–≤–∞. –í—ñ–¥ –æ–¥–Ω–æ–≥–æ –∫–æ—Ä–¥–æ–Ω—É –¥–æ —ñ–Ω—à–æ–≥–æ —ñ –Ω–∞–∑–∞–¥ –º–æ–∂–Ω–∞ –ø—Ä–æ—ó—Ö–∞—Ç–∏ –∑–∞ –¥–µ–Ω—å. –ù–µ–º–∞—î –ø–æ—Ç—É–∂–Ω–æ–≥–æ –≤–∏—Ä–æ–±–Ω–∏—Ü—Ç–≤–∞, —Ç–∞ –π —Ç–µ—Ä–∏—Ç–æ—Ä—ñ—ó –ø—ñ–¥ –Ω—å–æ–≥–æ –Ω–µ–º–∞—î. –†–µ—Å—É—Ä—Å—ñ–≤ –Ω–∞ –ø—Ä–æ–¥–∞–∂ —Ç–µ–∂ –Ω–µ–º–∞—î. –ê–ª–µ –≤—Å–µ —Ü–≤—ñ—Ç–µ –π –ø–∞—Ö–Ω–µ, –∞ –±—É–¥—ñ–≤–ª—ñ –±–∞–Ω–∫—ñ–≤ –≤–∏—Å–æ—á—ñ—é—Ç—å –Ω–∞ –±–∞–≥–∞—Ç–æ –ø–æ–≤–µ—Ä—Ö—ñ–≤ —É–≥–æ—Ä—É.

![–ü—Ä–∏–∫–ª–∞–¥ —ñ–Ω—Ç–µ–≥—Ä–∞—Ü—ñ—ó –º—ñ—Å—Ç–∞ –∑ –ø—Ä–∏—Ä–æ–¥–æ—é](assets/priklad-integratsii-mista-z-prirodoyu.jpg "–ü—Ä–∏–∫–ª–∞–¥ —ñ–Ω—Ç–µ–≥—Ä–∞—Ü—ñ—ó –º—ñ—Å—Ç–∞ –∑ –ø—Ä–∏—Ä–æ–¥–æ—é")

![IMG_6431.jpeg](assets/img-6431-jpeg.jpg)

![IMG_6412.jpeg](assets/img-6412-jpeg.jpg)

{{< video mp4="assets/facebook-video-2081345088634272-2081345088634272-mp4.mp4" >}}

–ü–æ–¥–∞—Ç–∫–∏ –≤—ñ–¥–Ω–æ—Å–Ω–æ –Ω–∏–∑—å–∫—ñ, –∞–ª–µ –ø—Ä–æ–¥—É–∫—Ç–∏ —ñ –∂–∏—Ç—Ç—è –¥–æ—Ä–æ–≥—ñ. –¶—ñ–Ω–∏ –Ω–∞ –Ω–µ—Ä—É—Ö–æ–º—ñ—Å—Ç—å –ø–æ—Å—Ç—ñ–π–Ω–æ –∑—Ä–æ—Å—Ç–∞—é—Ç—å. –ü—Ä–∏—á–∏–Ω–∞ —Ç–æ–º—É - –º–∞–ª–æ —Ç–µ—Ä–∏—Ç–æ—Ä—ñ—ó.

–Ø –∑—Ä–æ–∑—É–º—ñ–≤, —â–æ –ø—Ä–∏—á–∏–Ω–∞ –ø–æ—á—É—Ç—Ç—è –Ω–µ—Ä–æ–∑—É–º—ñ–Ω–Ω—è –≤ —Ç–æ–º—É, —â–æ —è –∑ –ø—Ä–æ–º–∏—Å–ª–æ–≤–æ–≥–æ –º—ñ—Å—Ç–∞ —ñ –≤ –º–µ–Ω–µ –∑ –¥–∏—Ç–∏–Ω—Å—Ç–≤–∞ –≤–±–∏—Ç–æ - –∑–∞–≤–æ–¥ = –∫–µ—à, —Ä–µ—Å—É—Ä—Å–∏ = –∫–µ—à. –ê–ª–µ —Ü—è –∫—Ä–∞—ó–Ω–∞ –¥–æ–≤–æ–¥–∏—Ç—å, —â–æ –º–æ–∂–Ω–∞ –≤—ñ–¥–º—ñ–Ω–Ω–æ –∑–∞—Ä–æ–±–ª—è—Ç–∏, –º–∞—é—á–∏ —Ç—ñ–ª—å–∫–∏ –º–æ–∑–æ–∫. –Ü –≤–∏–Ω–∏–∫–∞—î –Ω–∞–π–æ–≥–∏–¥–Ω—ñ—à–µ –¥–ª—è –º–µ–Ω–µ –ø–æ—á—É—Ç—Ç—è. –ö–æ–ª–∏ —Ç–∏ –±–∞—á–∏—à, —â–æ –Ω–∞ —Ç–∞–∫–æ–º—É –º–∞–ª–µ–Ω—å–∫–æ–º—É –∫–ª–∞–ø—Ç–∏–∫—É —Ç–µ—Ä–∏—Ç–æ—Ä—ñ—ó –º–æ–∂–Ω–∞ —á—É–¥–æ–≤–æ –∂–∏—Ç–∏, –∞ –Ω–∞ —Ç–∞–∫–æ–º—É –∑–¥–æ—Ä–æ–≤–µ–Ω–Ω–æ–º—É —è–∫ —É –Ω–∞—Å, –∑ –∫—É–ø–æ—é —Ä–µ—Å—É—Ä—Å—ñ–≤, —Ç–∞–∫ —Å–∞–º–æ –∂–∏—Ç–∏ –Ω–µ –≤–∏—Ö–æ–¥–∏—Ç—å. –ü–æ—á—É—Ç—Ç—è, —â–æ —Ö—Ç–æ—Å—å –∫–æ–≥–æ—Å—å –æ–±–º–∞–Ω—é—î. –ü—Ä–∏—á–æ–º—É –≤ –¥–≤–æ—Å—Ç–æ—Ä–æ–Ω–Ω—å–æ–º—É –ø–æ—Ä—è–¥–∫—É. –Ü –ø—Ä–æ–±–ª–µ–º–∞ –Ω–µ —É –≤–ª–∞–¥—ñ, –∞ –Ω–∞–±–∞–≥–∞—Ç–æ –≥–ª–∏–±—à–µ.

–í –æ–±—ñ–¥ –Ω–∞ –º–µ–Ω–µ —á–µ–∫–∞–ª–∞ –∑—É—Å—Ç—Ä—ñ—á –∑ –î–µ–Ω–∏—Å–æ–º. –í—ñ–Ω –∞–π—Ç—ñ—à–Ω–∏–∫ –∑ –ö—Ä–µ–º–µ–Ω—á—É–∫–∞, –∫–æ—Ç—Ä–∏–π –∂–∏–≤–µ –≤ –°—ñ–Ω–≥–∞–ø—É—Ä—ñ, –∑ –∫–æ—Ç—Ä–∏–º —è –ø–æ–∑–Ω–∞–π–æ–º–∏–≤—Å—è –≤ –∫–æ–≤–æ—Ä–∫—ñ–Ω–≥—É –∫–æ–ª–∏ –≤—ñ–Ω –ø—Ä–∏—ó–∂–¥–∂–∞–≤ –¥–æ —Ä—ñ–¥–Ω–∏—Ö, —ñ –∫–æ—Ç—Ä–∏–π –∑–∞–ø—Ä–æ—Å–∏–≤ –º–µ–Ω–µ –Ω–∞ –æ–±—ñ–¥.

![–î–µ–Ω–∏—Å](assets/denis.jpg "–î–µ–Ω–∏—Å")

–î–æ–±—Ä–µ –∫–æ–ª–∏ —î –º—ñ—Å—Ü–µ–≤—ñ –∑–Ω–∞–π–æ–º—ñ. –ú–∏ –ø—ñ—à–ª–∏ –ø–µ—Ä–µ–∫—É—Å–∏—Ç–∏ –≤ –º—ñ—Å—Ü–µ–≤–∏–π —Ñ—É–¥ –∫–æ—Ä—Ç, –¥–µ —Ö–∞—Ä—á—É—é—Ç—å—Å—è —Ä–æ–±—ñ—Ç–Ω–∏–∫–∏ –∑ –º—ñ—Å—Ü–µ–≤–∏—Ö –≤–∏—Å–æ—Ç–æ–∫. –¢–∞–º, –∑–∞ –µ–∫–∑–æ—Ç–∏—á–Ω–∏–º–∏ —Ñ—Ä—É–∫—Ç–∞–º–∏, —è –ø–æ–¥—ñ–ª–∏–≤—Å—è –∑ –Ω–∏–º —Å–≤–æ—ó–º–∏ –ø–ª–∞–Ω–∞–º–∏.

![IMG_6421.jpeg](assets/img-6421-jpeg.jpg)

![–ï–∫–∑–æ—Ç–∏–∫–∞](assets/ekzotika.jpg "–ï–∫–∑–æ—Ç–∏–∫–∞")

–Ø —Ö–æ—Ç—ñ–≤ –ø—ñ–¥–Ω—è—Ç–∏—Å—å –Ω–∞ —á–æ—Ä—Ç–æ–≤–µ –∫–æ–ª–µ—Å–æ —â–æ–± –æ–≥–ª—è–Ω—É—Ç–∏ –º—ñ—Å—Ç–æ. –ù–∞ —â–æ –≤—ñ–Ω –º–µ–Ω—ñ —Å–∫–∞–∑–∞–≤, —â–æ –Ω–µ –≤–∞—Ä—Ç–æ. –©–æ —Ü–µ –ø–æ–ø—Å–∞ –¥–ª—è —Ç—É—Ä–∏—Å—Ç—ñ–≤ —ñ —î –±—ñ–ª—å—à –∫—Ä–∞—â—ñ –º—ñ—Å—Ü—è –¥–ª—è —Ü—å–æ–≥–æ. –ü–æ –ø–µ—Ä—à–µ, —î [–≤–∏—Å–æ–∫–∏–π –∂–∏—Ç–ª–æ–≤–∏–π –∫–æ–º–ø–ª–µ–∫—Å](https://goo.gl/maps/ikQEr7SyH8Dt6EPQ8), –Ω–∞ –¥–∞—Ö –∫–æ—Ç—Ä–æ–≥–æ –º–æ–∂–Ω–∞ –ø—ñ–¥–Ω—è—Ç–∏—Å—å –∑–∞ –Ω–µ–≤–µ–ª–∏–∫—É –ø–ª–∞—Ç–Ω—é. –ü–æ –¥—Ä—É–≥–µ, –Ω–∞ —Å–∞–º–æ–º—É –≥–æ—Ç–µ–ª—ñ Marina Bay Sands —î –æ–≥–ª—è–¥–æ–≤–∏–π –º–∞–π–¥–∞–Ω—á–∏–∫ —ñ –≤–∏–¥ –∑ –Ω—å–æ–≥–æ –Ω–∞–±–∞–≥–∞—Ç–æ –∫—Ä–∞—â–∏–π –Ω—ñ–∂ –∑ –∫–æ–ª–µ—Å–∞. –Ø –¥—É–∂–µ –ø–æ–¥—è–∫—É–≤–∞–≤ –∑–∞ –ø–æ—Ä–∞–¥–∏ —ñ –ø–æ–±—ñ–≥ –¥–∞–ª—ñ –¥–æ—Å–ª—ñ–¥–∂—É–≤–∞—Ç–∏ –º—ñ—Å—Ç–æ.

–î–µ–Ω–∏—Å –±—É–≤ –ø—Ä–∞–≤–∏–π, –≤–∏–¥ –∑ –∂–∏—Ç–ª–æ–≤–æ–≥–æ –∫–æ–º–ø–ª–µ–∫—Å—É –±—É–≤ —à–∏–∫–∞—Ä–Ω–∏–π!

![–ñ–∏—Ç–ª–æ–≤–∏–π –∫–æ–º–ø–ª–µ–∫—Å Pinnacle Duxton](assets/zhitlovii-kompleks-pinnacle-duxton.jpg "–ñ–∏—Ç–ª–æ–≤–∏–π –∫–æ–º–ø–ª–µ–∫—Å Pinnacle Duxton")

![IMG_6447.jpeg](assets/img-6447-jpeg.jpg)

![IMG_6475.jpeg](assets/img-6475-jpeg.jpg)

–¢–∞–º –∂–µ –∂ –ø–æ—Ä—É—á –∑–Ω–∞—Ö–æ–¥–∏—Ç—å—Å—è –∫–∏—Ç–∞–π—Å—å–∫–µ –º—ñ—Å—Ç–µ—á–∫–æ.

![IMG_6555.jpeg](assets/img-6555-jpeg.jpg)

![IMG_6533.jpeg](assets/img-6533-jpeg.jpg)

![IMG_6543.jpeg](assets/img-6543-jpeg.jpg)

![IMG_6570.jpeg](assets/img-6570-jpeg.jpg)

![–•—Ä–∞–º Buddha Tooth Relic](assets/hram-buddha-tooth-relic.jpg "–•—Ä–∞–º Buddha Tooth Relic")

![–•—Ä–∞–º Sri Mariamman](assets/hram-sri-mariamman.jpg "–•—Ä–∞–º Sri Mariamman")

{{< video mov="assets/singapur-vrazhaie-garnoyu-suchasnoyu-arhitekturoyu-i-kreativnistyu.mov" caption="–°—ñ–Ω–≥–∞–ø—É—Ä –≤—Ä–∞–∂–∞—î –≥–∞—Ä–Ω–æ—é —Å—É—á–∞—Å–Ω–æ—é –∞—Ä—Ö—ñ—Ç–µ–∫—Ç—É—Ä–æ—é —ñ –∫—Ä–µ–∞—Ç–∏–≤–Ω—ñ—Å—Ç—é" >}}

![IMG_6590.jpeg](assets/img-6590-jpeg.jpg)

![–ó–≤—ñ—Å–Ω–æ —è –Ω–µ –º—ñ–≥ –Ω–µ –∑–∞–π—Ç–∏ –≤ –º–∞–≥–∞–∑–∏–Ω DJI](assets/zvisno-ya-ne-mig-ne-zaiti-v-magazin-dji.jpg "–ó–≤—ñ—Å–Ω–æ —è –Ω–µ –º—ñ–≥ –Ω–µ –∑–∞–π—Ç–∏ –≤ –º–∞–≥–∞–∑–∏–Ω DJI")

–î–µ–Ω—å –ø–ª–∞–≤–Ω–æ –∑–∞–∫—ñ–Ω—á—É–≤–∞–≤—Å—è. –Ø –∑–∞–ª–∏—à–∏–≤ –°–∞–¥–∏ –±—ñ–ª—è –∑–∞—Ç–æ–∫–∏ –Ω–∞ –≤–µ—á—ñ—Ä, —â–æ–± –ø–æ–ø–∞—Å—Ç–∏ –Ω–∞ —Å–≤—ñ—Ç–ª–æ–≤–µ —à–æ—É –≤ –ì–∞—é —Å—É–ø–µ—Ä–¥–µ—Ä–µ–≤. –ê –ø–æ–∫–∏ –±—É–≤ —á–∞—Å, —è –≤–∏—Ä—ñ—à–∏–≤ –ø–æ–ª—ñ—Ç–∞—Ç–∏ –Ω–∞ –∑–∞–∫–∞—Ç—ñ –¥—Ä–æ–Ω–æ–º. –î–æ—Å—ñ –Ω–µ –∑–Ω–∞—é –Ω–∞—Å–∫—ñ–ª—å–∫–∏ —Ü–µ –±—É–ª–æ –ª–µ–≥–∞–ª—å–Ω–æ. –Ø —á–∏—Ç–∞–≤ –∑–∞–∫–æ–Ω–∏ –¥–æ –ø—Ä–∏–ª—å–æ—Ç—É –≤ –∫—Ä–∞—ó–Ω—É. –Ü –Ω–∞—á–µ –∑–∞–≤–æ–∑–∏—Ç–∏ –¥—Ä–æ–Ω –º–æ–∂–Ω–∞ –±—É–ª–æ –±–µ–∑ –ø—Ä–æ–±–ª–µ–º. –ê –æ—Å—å –ª—ñ—Ç–∞—Ç–∏‚Ä¶ –ù–∞ —Å–≤—ñ–π —Å—Ç—Ä–∞—Ö —ñ —Ä–∏–∑–∏–∫ —è —Ç–∞–∫–∏ –≤–∏—Ä—ñ—à–∏–≤ –π–æ–≥–æ –ø—ñ–¥–Ω—è—Ç–∏. –ó–Ω–∞–π—à–æ–≤ –±–µ–∑–ª—é–¥–Ω–µ –º—ñ—Å—Ü–µ —ñ –∑–∞–ø—É—Å—Ç–∏–≤. –ó–≤—ñ—Å–Ω–æ, –≤–∏–¥–∏ —Ç—É—Ç –¥–∏–≤–æ–≤–∏–∂–Ω—ñ!

![–ì–æ—Ç–µ–ª—å Marina Bay Sands —ñ –∫–æ–ª–µ—Å–æ –æ–≥–ª—è–¥—É Singapore Flyer](assets/gotel-marina-bay-sands-i-koleso-oglyadu-singapore-flyer.jpg "–ì–æ—Ç–µ–ª—å Marina Bay Sands —ñ –∫–æ–ª–µ—Å–æ –æ–≥–ª—è–¥—É Singapore Flyer")

![–°–∞–¥–∏ –±—ñ–ª—è –∑–∞—Ç–æ–∫–∏ —Ç–∞ –ì–∞–π —Å—É–ø–µ—Ä–¥–µ—Ä–µ–≤](assets/sadi-bilya-zatoki-ta-gai-superderev.jpg "–°–∞–¥–∏ –±—ñ–ª—è –∑–∞—Ç–æ–∫–∏ —Ç–∞ –ì–∞–π —Å—É–ø–µ—Ä–¥–µ—Ä–µ–≤")

![–ö–æ–ª–µ—Å–æ –æ–≥–ª—è–¥—É Singapore Flyer —ñ —Å—Ç–∞—Ä—Ç —Ç—Ä–∞—Å–∏ ‚Äú–§–æ—Ä–º—É–ª–∏ 1‚Äù –ø—Ä–∞–≤–æ—Ä—É—á](assets/koleso-oglyadu-singapore-flyer-i-start-trasi-formuli-1-pravoruch.jpg "–ö–æ–ª–µ—Å–æ –æ–≥–ª—è–¥—É Singapore Flyer —ñ —Å—Ç–∞—Ä—Ç —Ç—Ä–∞—Å–∏ ‚Äú–§–æ—Ä–º—É–ª–∏ 1‚Äù –ø—Ä–∞–≤–æ—Ä—É—á")

### –°–∞–¥–∏ –±—ñ–ª—è –ó–∞—Ç–æ–∫–∏

–°–∞–¥–∏ –±—ñ–ª—è –ó–∞—Ç–æ–∫–∏ - –≤–µ–ª–∏—á–µ–∑–Ω–∏–π –ø–∞—Ä–∫ –∑ –≤—ñ–ª—å–Ω–∏–º –≤—Ö–æ–¥–æ–º. –£ –Ω—å–æ–º—É —Ä–æ–∑—Ç–∞—à–æ–≤–∞–Ω–∏–π –∑–Ω–∞–º–µ–Ω–∏—Ç–∏–π –ì–∞–π —Å—É–ø–µ—Ä–¥–µ—Ä–µ–≤ - –æ–¥–Ω–∞ –∑ –≤—ñ–∑–∏—Ç–Ω–∏—Ö –∫–∞—Ä—Ç–æ–∫ –º—ñ—Å—Ç–∞, –∑–∞ —è–∫–∏–º –π–æ–≥–æ –≤—ñ–¥—Ä–∞–∑—É –≤–ø—ñ–∑–Ω–∞—é—Ç—å –Ω–∞ —Ñ–æ—Ç–æ–≥—Ä–∞—Ñ—ñ—è—Ö. –¢–∞–º –∂–µ –∑–Ω–∞—Ö–æ–¥—è—Ç—å—Å—è –º–µ–Ω—à –≤—ñ–¥–æ–º—ñ –¥–≤–∞ –∫—É–ø–∞–ª–∞ –æ—Ä–∞–Ω–∂–µ—Ä–µ–π. –°–∞–º–µ –∑ –Ω–∏—Ö —è –ø–æ—á–∞–≤ —Å–≤–æ—é –µ–∫—Å–∫—É—Ä—Å—ñ—é.

![–û—Ä–∞–Ω–∂–µ—Ä–µ—ó ‚Äú–•–º–∞—Ä–Ω–∏–π –ª—ñ—Å‚Äù —Ç–∞ ‚Äú–ö–≤—ñ—Ç–∫–æ–≤–∏–π –∫—É–ø–æ–ª‚Äù](assets/oranzherei-hmarnii-lis-ta-kvitkovii-kupol.jpg "–û—Ä–∞–Ω–∂–µ—Ä–µ—ó ‚Äú–•–º–∞—Ä–Ω–∏–π –ª—ñ—Å‚Äù —Ç–∞ ‚Äú–ö–≤—ñ—Ç–∫–æ–≤–∏–π –∫—É–ø–æ–ª‚Äù")

–¢–æ–π —â–æ –Ω–∏–∂—á–∏–π –∞–ª–µ —à–∏—Ä—à–∏–π - —Ü–µ –ö–≤—ñ—Ç–∫–æ–≤–∏–π –∫—É–ø–æ–ª. –¢–∞–º –∑—ñ–±—Ä–∞–Ω—ñ —Ä–æ—Å–ª–∏–Ω–∏ –∑ —Ä—ñ–∑–Ω–∏—Ö –∫—Ä–∞—ó–Ω. –¢–µ—Ä–∏—Ç–æ—Ä—ñ—è —Å–∫–ª–∞–¥–∞—î—Ç—å—Å—è –∑ —Å–µ–º–∏ —Ä—ñ–∑–Ω–∏—Ö ‚Äú—Å–∞–¥—ñ–≤‚Äù, –∫–æ–∂–µ–Ω –∑ —è–∫–∏—Ö –ø—Ä–µ–¥—Å—Ç–∞–≤–ª—è—î —Å–≤–æ—é –∫—Ä–∞—ó–Ω—É. –£ —Ü–µ–Ω—Ç—Ä–∞–ª—å–Ω—ñ–π —á–∞—Å—Ç–∏–Ω—ñ –ø—Ä–æ–≤–æ–¥—è—Ç—å—Å—è —Ä—ñ–∑–Ω—ñ —Ç–µ–º–∞—Ç–∏—á–Ω—ñ –≤–∏—Å—Ç–∞–≤–∫–∏.

![–í —Å–µ—Ä–µ–¥–∏–Ω—ñ ‚Äú–ö–≤—ñ—Ç–∫–æ–≤–æ–≥–æ –∫—É–ø–æ–ª—É‚Äù](assets/v-seredini-kvitkovogo-kupolu.jpg "–í —Å–µ—Ä–µ–¥–∏–Ω—ñ ‚Äú–ö–≤—ñ—Ç–∫–æ–≤–æ–≥–æ –∫—É–ø–æ–ª—É‚Äù")

![IMG_6690.jpeg](assets/img-6690-jpeg.jpg)

![IMG_6688.jpeg](assets/img-6688-jpeg.jpg)

![IMG_6700.jpeg](assets/img-6700-jpeg.jpg)

![IMG_6717.jpeg](assets/img-6717-jpeg.jpg)

![IMG_6749.jpeg](assets/img-6749-jpeg.jpg)

![IMG_6725.jpeg](assets/img-6725-jpeg.jpg)

![IMG_6710.jpeg](assets/img-6710-jpeg.jpg)

–ó–∞—Ä–∞–∑ —É—Å–µ –≥–æ—Ç—É—î—Ç—å—Å—è –¥–æ –†—ñ–∑–¥–≤–∞. –ù–∞–ø—Ä–∏–∫–ª–∞–¥ —Ç–∞–º —î –º—ñ–Ω—ñ –æ—Ñ—ñ—Å –°–∞–Ω—Ç–∏, –∑ —Ä–æ–∑–∫–ª–∞–¥–æ–º –ø–æ–ª—å–æ—Ç—ñ–≤ –ª—ñ—Ç–∞–∫—ñ–≤.

![–û—Ñ—ñ—Å –°–∞–Ω—Ç–∏](assets/ofis-santi.jpg "–û—Ñ—ñ—Å –°–∞–Ω—Ç–∏")

![IMG_6735.jpeg](assets/img-6735-jpeg.jpg)

–ö—É–ø–∞–ª —â–æ –≤–∏—â–µ - –•–º–∞—Ä–Ω–∏–π –ª—ñ—Å. –¢–∞–º —Å—Ç–≤–æ—Ä–µ–Ω—ñ –±—ñ–ª—å—à –ø—Ä–æ—Ö–æ–ª–æ–¥–Ω—ñ —Ç–∞ –≤–æ–ª–æ–≥—ñ —É–º–æ–≤–∏ –¥–ª—è —Ä–æ—Å–ª–∏–Ω —ñ–∑ —Ç—Ä–æ–ø—ñ—á–Ω–∏—Ö –≥—ñ—Ä—Å—å–∫–∏—Ö —Ä–∞–π–æ–Ω—ñ–≤. –Ø–∫ —Ç—ñ–ª—å–∫–∏ –∑–∞—Ö–æ–¥–∏—à - –æ–¥—Ä–∞–∑—É –±–∞—á–∏—à –≥–æ—Ä—É, –∑ —è–∫–æ—ó –ª–ª—î—Ç—å—Å—è –≤–æ–¥–æ—Å–ø–∞–¥. –¢—Ä–æ—Ö–∏ –ø—Ä–æ–π—à–æ–≤—à–∏, —Ç–∏ –ø—ñ–¥–Ω—ñ–º–∞—î—à—Å—è –Ω–∞ –ª—ñ—Ñ—Ç—ñ –Ω–∞ —Å–∞–º—É –≤–µ—Ä—à–∏–Ω—É —ñ –ø–ª–∞–≤–Ω–æ —Å–ø—É—Å–∫–∞—î—à—Å—è –ø—ñ–¥–≤—ñ—Å–Ω–∏–º–∏ –¥–æ—Ä—ñ–∂–∫–∞–º–∏ –Ω–∞–≤–∫–æ–ª–æ –≥–æ—Ä–∏. –í—Å—ñ —Ä–æ—Å–ª–∏–Ω–∏ –∑–Ω–∞—Ö–æ–¥—è—Ç—å—Å—è –Ω–∞ —Å—Ö–∏–ª–∞—Ö —Ü—ñ—î—ó –≥–æ—Ä–∏, –∞ –≤–µ–ª–∏—á–µ–∑–Ω–∏–π –≤–æ–¥–æ—Å–ø–∞–¥ —Å—Ç–≤–æ—Ä—é—î –ø—Ä–æ—Ö–æ–ª–æ–¥—É.

{{< video mov="assets/velicheznii-vodospad-na-vhodi-u-hmarnii-lis.mov" caption="–í–µ–ª–∏—á–µ–∑–Ω–∏–π –≤–æ–¥–æ—Å–ø–∞–¥ –Ω–∞ –≤—Ö–æ–¥—ñ —É –•–º–∞—Ä–Ω–∏–π –ª—ñ—Å" >}}

![IMG_6762.jpeg](assets/img-6762-jpeg.jpg)

![IMG_6769.jpeg](assets/img-6769-jpeg.jpg)

![IMG_6779.jpeg](assets/img-6779-jpeg.jpg)

![–†–æ—Å–ª–∏–Ω–∏ —Ç—É—Ç —Ä–æ—Å—Ç—É—Ç—å –ø—Ä—è–º–æ –Ω–∞ —Å—Ö–∏–ª—ñ –≥–æ—Ä–∏](assets/roslini-tut-rostut-pryamo-na-shili-gori.jpg "–†–æ—Å–ª–∏–Ω–∏ —Ç—É—Ç —Ä–æ—Å—Ç—É—Ç—å –ø—Ä—è–º–æ –Ω–∞ —Å—Ö–∏–ª—ñ –≥–æ—Ä–∏")

![IMG_6786.jpeg](assets/img-6786-jpeg.jpg)

![IMG_6792.jpeg](assets/img-6792-jpeg.jpg)

![–í—Å—ñ —Ä–æ—Å–ª–∏–Ω–∏ —Å–ø—Ä–∞–≤–∂–Ω—ñ](assets/vsi-roslini-spravzhni.jpg "–í—Å—ñ —Ä–æ—Å–ª–∏–Ω–∏ —Å–ø—Ä–∞–≤–∂–Ω—ñ")

![IMG_6800.jpeg](assets/img-6800-jpeg.jpg)

![IMG_6806.jpeg](assets/img-6806-jpeg.jpg)

![IMG_6810.jpeg](assets/img-6810-jpeg.jpg)

{{< video mov="assets/os-tak-tut-pidtrimuietsya-vologa.mov" caption="–û—Å—å —Ç–∞–∫ —Ç—É—Ç –ø—ñ–¥—Ç—Ä–∏–º—É—î—Ç—å—Å—è –≤–æ–ª–æ–≥–∞" >}}

![–ö–∞–º–µ—Ä–∞ –Ω–µ –ø–µ—Ä–µ–¥–∞—î, –∞–ª–µ –≤–∂–∏–≤—É —Ü–µ –≤–∏–≥–ª—è–¥–∞—î –¥—É–∂–µ –µ—Ñ–µ–∫—Ç–Ω–æ](assets/kamera-ne-peredaie-ale-vzhivu-tse-viglyadaie-duzhe-efektno.jpg "–ö–∞–º–µ—Ä–∞ –Ω–µ –ø–µ—Ä–µ–¥–∞—î, –∞–ª–µ –≤–∂–∏–≤—É —Ü–µ –≤–∏–≥–ª—è–¥–∞—î –¥—É–∂–µ –µ—Ñ–µ–∫—Ç–Ω–æ")

{{< video mov="assets/img-6838-mov.mov" >}}

![–û—Ñ—ñ–≥–µ–∑–Ω–∞ —Ä–æ–±–æ—Ç–∞](assets/ofigezna-robota.jpg "–û—Ñ—ñ–≥–µ–∑–Ω–∞ —Ä–æ–±–æ—Ç–∞")

![–ù—É —ñ —è–∫ –∂–µ –∂ –±–µ–∑ —Å—É–≤–µ–Ω—ñ—Ä–∫–∏](assets/nu-i-yak-zhe-zh-bez-suvenirki.jpg "–ù—É —ñ —è–∫ –∂–µ –∂ –±–µ–∑ —Å—É–≤–µ–Ω—ñ—Ä–∫–∏")

–ü–æ–∫–∏ —è —Ö–æ–¥–∏–≤ –æ—Ä–∞–Ω–∂–µ—Ä–µ—è–º–∏, —Å–æ–Ω—Ü–µ —Å—Ö–æ–≤–∞–ª–æ—Å—å —ñ –Ω–∞—Å—Ç–∞–≤ —á–∞—Å –¥–ª—è ‚Äú–ì–∞—é —Å—É–ø–µ—Ä–¥–µ—Ä–µ–≤‚Äù.

![IMG_6864.jpeg](assets/img-6864-jpeg.jpg)

{{< video mov="assets/img-6856-mov.mov" >}}

![IMG_6855.jpeg](assets/img-6855-jpeg.jpg)

![IMG_6858.jpeg](assets/img-6858-jpeg.jpg)

![IMG_6867.jpeg](assets/img-6867-jpeg.jpg)

![IMG_6870.jpeg](assets/img-6870-jpeg.jpg)

![IMG_6877.jpeg](assets/img-6877-jpeg.jpg)

–¶–µ –æ–¥–Ω–∞ –∑ –≤—ñ–∑–∏—Ç–Ω–∏—Ö –∫–∞—Ä—Ç–æ–∫ –º—ñ—Å—Ç–∞, –∑–∞ —è–∫–∏–º –π–æ–≥–æ –≤—ñ–¥—Ä–∞–∑—É –≤–ø—ñ–∑–Ω–∞—é—Ç—å –Ω–∞ —Ñ–æ—Ç–æ–≥—Ä–∞—Ñ—ñ—è—Ö. –ü—Ä—è–º–æ –Ω–∞ –Ω–∏—Ö —Ä–æ—Å—Ç—É—Ç—å –µ–∫–∑–æ—Ç–∏—á–Ω—ñ –ø–∞–ø–æ—Ä–æ—Ç—ñ, –≤–∏–Ω–æ–≥—Ä–∞–¥–∏, –æ—Ä—Ö—ñ–¥–µ—ó. –ö—Ä—ñ–º —Ç–æ–≥–æ, —â–æ –≤–æ–Ω–∏ –º–∞—é—Ç—å –µ—Ñ–µ–∫—Ç–Ω–∏–π –≤–∏–≥–ª—è–¥, —Å—É–ø–µ—Ä-–¥–µ—Ä–µ–≤–∞ –∫—Ä—É—Ç—ñ –∑ —Ç–µ—Ö–Ω–æ–ª–æ–≥—ñ—á–Ω–æ—ó —Ç–æ—á–∫–∏ –∑–æ—Ä—É. –í–æ–Ω–∏ –≤–∏–∫–æ–Ω—É—é—Ç—å —Ä–æ–ª—å –µ–∫–æ–ª–æ–≥—ñ—á–Ω–∏—Ö –¥–≤–∏–≥—É–Ω—ñ–≤ –¥–ª—è —Å–∞–¥—ñ–≤. –¢–µ—Ö–Ω–æ–ª–æ–≥—ñ—ó —ñ–º—ñ—Ç—É—é—Ç—å –ø—Ä–∏—Ä–æ–¥–Ω—ñ —Ñ—É–Ω–∫—Ü—ñ—ó —Å–ø—Ä–∞–≤–∂–Ω—å–æ–≥–æ –¥–µ—Ä–µ–≤–∞. –°–æ–Ω—è—á–Ω—ñ –±–∞—Ç–∞—Ä–µ—ó –≤–∏—Ä–æ–±–ª—è—é—Ç—å –µ–Ω–µ—Ä–≥—ñ—é, —è–∫–∞ –º–æ–∂–µ –±—É—Ç–∏ –≤–∏–∫–æ—Ä–∏—Å—Ç–∞–Ω–∞ –¥–ª—è –æ—Å–≤—ñ—Ç–ª–µ–Ω–Ω—è - –∞–Ω–∞–ª–æ–≥ —Ñ–æ—Ç–æ—Å–∏–Ω—Ç–µ–∑—É. –ó—ñ–±—Ä–∞–Ω–∞ –¥–æ—â–æ–≤–∞ –≤–æ–¥–∞ –≤–∏–∫–æ—Ä–∏—Å—Ç–æ–≤—É—î—Ç—å—Å—è –≤ –∑—Ä–æ—à—É–≤–∞–ª—å–Ω–∏—Ö —Å–∏—Å—Ç–µ–º–∞—Ö —ñ —Ñ–æ–Ω—Ç–∞–Ω–∞—Ö, –ø–æ–¥—ñ–±–Ω–æ –¥–æ —Ç–æ–≥–æ, —è–∫ –¥–µ—Ä–µ–≤–∞ –ø–æ–≥–ª–∏–Ω–∞—é—Ç—å –¥–æ—â–æ–≤—É –≤–æ–¥—É –¥–ª—è —Ä–æ—Å—Ç—É. –°—É–ø–µ—Ä-–¥–µ—Ä–µ–≤–∞ —Ç–∞–∫–æ–∂ –≤–∏–∫–æ–Ω—É—é—Ç—å –≤—ñ—Ç—Ä–æ–∑–∞–±—ñ—Ä–Ω—É —Ç–∞ –≤–∏—Ç—è–∂–Ω—É —Ñ—É–Ω–∫—Ü—ñ—ó —è–∫ —á–∞—Å—Ç–∏–Ω–∞ —Å–∏—Å—Ç–µ–º–∏ –æ—Ö–æ–ª–æ–¥–∂–µ–Ω–Ω—è —Ç–µ–ø–ª–∏—Ü—å. –ê —â–µ –≤–≤–µ—á–µ—Ä—ñ –≤–æ–Ω–∏ –Ω–µ–π–º–æ–≤—ñ—Ä–Ω–æ –∫—Ä–∞—Å–∏–≤—ñ –∑–∞–≤–¥—è–∫–∏ —Å–≤–æ—î–º—É –ø—ñ–¥—Å–≤—ñ—á—É–≤–∞–Ω–Ω—é —Ç–∞ —Å–≤—ñ—Ç–æ–≤–∏–º —à–æ—É.

{{< youtube id="cqJRg--e-lQ" title="–°–≤—ñ—Ç–ª–æ–≤–µ —à–æ—É –≤ –ì–∞—é —Å—É–ø–µ—Ä–¥–µ—Ä–µ–≤, –°–∞–¥–∏ –±—ñ–ª—è –∑–∞—Ç–æ–∫–∏, –°—ñ–Ω–≥–∞–ø—É—Ä" >}}

–í–µ—Å—å —Ü–µ–π –∫–æ–º–ø–ª–µ–∫—Å –º–∞—î –¥—É–∂–µ –µ—Ñ–µ–∫—Ç–Ω–∏–π –≤–∏–≥–ª—è–¥. –°—Ç–≤–æ—Ä—é—î—Ç—å—Å—è –≤—ñ–¥—á—É—Ç—Ç—è, —â–æ —Å–∞–º–µ —Ç–∞–∫ –º–∞—î –≤–∏–≥–ª—è–¥–∞—Ç–∏ –º—ñ—Å—Ç–æ –º–∞–π–±—É—Ç–Ω—å–æ–≥–æ, –¥–µ —Ç–µ—Ö–Ω–æ–ª–æ–≥—ñ—ó —Ç–∞ –∞—Ä—Ö—ñ—Ç–µ–∫—Ç—É—Ä–∞ —Ç—ñ—Å–Ω–æ —Å–ø–ª—ñ—Ç–∞—é—Ç—å—Å—è –∑ –ø—Ä–∏—Ä–æ–¥–æ—é. –°–∞–¥–∏ —î —á–∞—Å—Ç–∏–Ω–æ—é —Å—Ç—Ä–∞—Ç–µ–≥—ñ—ó —É—Ä—è–¥—É —â–æ–¥–æ –ø—ñ–¥–≤–∏—â–µ–Ω–Ω—è —è–∫–æ—Å—Ç—ñ –∂–∏—Ç—Ç—è –∑–∞ —Ä–∞—Ö—É–Ω–æ–∫ –∑–±—ñ–ª—å—à–µ–Ω–Ω—è –∫—ñ–ª—å–∫–æ—Å—Ç—ñ –∑–µ–ª–µ–Ω—ñ –≤ –º—ñ—Å—Ç—ñ.

–Ø –¥–æ–≤–≥–æ –∑–∞–ª–∏–ø–∞–≤ –Ω–∞ –¥–µ—Ä–µ–≤–∞, –∞–ª–µ —á–∞—Å —à–≤–∏–¥–∫–æ –ø–ª–∏–Ω—É–≤. –¢–æ–º—É —è –≤–∏—Ä—ñ—à–∏–≤ –≤–æ—Å—Ç–∞–Ω–Ω—î –ø—ñ–¥–Ω—è—Ç–∏ –¥—Ä–æ–Ω, —â–æ–± –∑–∞—Å–Ω—è—Ç–∏ –Ω—ñ—á–Ω–µ –º—ñ—Å—Ç–æ. –Ü —è–∫ —ñ –º–∏–Ω—É–ª–æ–≥–æ —Ä–∞–∑—É - –∑–Ω–∞–π—à–æ–≤ —Ç–∏—Ö–µ –º—ñ—Å—Ü–µ —ñ —à–≤–∏–¥–∫–æ –∑–ª–µ—Ç—ñ–≤.

![IMG_6893.jpeg](assets/img-6893-jpeg.jpg)

![IMG_6899.jpeg](assets/img-6899-jpeg.jpg)

![IMG_6933.jpeg](assets/img-6933-jpeg.jpg)

![IMG_6936.jpeg](assets/img-6936-jpeg.jpg)

![IMG_6940.jpeg](assets/img-6940-jpeg.jpg)

![IMG_6944.jpeg](assets/img-6944-jpeg.jpg)

–ë—É–ª–æ –≤–∂–µ –ø—ñ–∑–Ω–æ, –∞–ª–µ –≤ –º–µ–Ω–µ –∑–∞–ª–∏—à–∏–ª–∞—Å—å –æ—Å—Ç–∞–Ω–Ω—è –º—ñ—Å—ñ—è - –ø—ñ–¥–Ω—è—Ç–∏—Å—å –Ω–∞ –æ–≥–ª—è–¥–æ–≤–∏–π –º–∞–π–¥–∞–Ω—á–∏–∫, —Ä–æ–∑—Ç–∞—à–æ–≤–∞–Ω–∏–π –Ω–∞ –¥–∞—Ö—É –∑–Ω–∞–º–µ–Ω–∏—Ç–æ–≥–æ –≥–æ—Ç–µ–ª—é Marina Bay Sands. –õ–∞–π—Ñ—Ö–∞–∫: —Ç—É—Ç –≤–∏–¥ –∫—Ä–∞—â–∏–π, –Ω—ñ–∂ –∑ –∫–æ–ª–µ—Å–∞ –æ–≥–ª—è–¥—É, –æ—Å–∫—ñ–ª—å–∫–∏ –≤–∏—â–∏–π —ñ –¥–µ—à–µ–≤—à–∏–π. –Ø –≤–∂–µ –±–∞—á–∏–≤ –°—ñ–Ω–≥–∞–ø—É—Ä –∑–≤–µ—Ä—Ö—É –¥—Ä–æ–Ω–æ–º, –∞–ª–µ –ø–æ—Ç—Ä—ñ–±–Ω–æ –∂ —É—Å–µ —Å–ø—Ä–æ–±—É–≤–∞—Ç–∏ —ñ –¥–æ—Å–ª—ñ–¥–∏—Ç–∏.

![IMG_6916.jpeg](assets/img-6916-jpeg.jpg)

![–í–∏–¥ –∑ –æ–≥–ª—è–¥–æ–≤–æ–≥–æ –º–∞–π–¥–∞–Ω—á–∏–∫–∞ –≥–æ—Ç–µ–ª—é Marina Bay Sands](assets/vid-z-oglyadovogo-maidanchika-gotelyu-marina-bay-sands.jpg "–í–∏–¥ –∑ –æ–≥–ª—è–¥–æ–≤–æ–≥–æ –º–∞–π–¥–∞–Ω—á–∏–∫–∞ –≥–æ—Ç–µ–ª—é Marina Bay Sands")

–ó–≤–µ—Ä—Ö—É –≥–æ—Ç–µ–ª—é —î —â–µ —Å—É–ø–µ—Ä –±–∞—Å–µ–π–Ω –∑ –æ—Ñ—ñ–≥–µ–Ω–Ω–∏–º–∏ –≤–∏–¥–∞–º–∏. –ê–ª–µ –≤—ñ–Ω –¥–æ—Å—Ç—É–ø–Ω–∏–π —Ç—ñ–ª—å–∫–∏ –¥–ª—è –ø–æ—Å—Ç–æ—è–ª—å—Ü—ñ–≤. –ü—Ä–∏ –∑–∞—Å–µ–ª–µ–Ω–Ω—ñ —Ç–æ–±—ñ –¥–∞—é—Ç—å –∫–≤–∏—Ç–æ–∫ –Ω–∞ –≥–æ—Ä—É. –ê–ª–µ, —î —á–æ—Ä–Ω–∏–π —Ä–∏–Ω–æ–∫ —Ü–∏—Ö –∫–≤–∏—Ç–∫—ñ–≤ üôÇ

–ü—ñ–≤—Ç–æ—Ä–∏ –¥–æ–±–∏ –≤ –°—ñ–Ω–≥–∞–ø—É—Ä—ñ –ø—Ä–æ–ª–µ—Ç—ñ–ª–∏ —Å—É–ø–µ—Ä —à–≤–∏–¥–∫–æ. –Ø –Ω–∞–º–∞–≥–∞–≤—Å—è –ø–æ–¥–∏–≤–∏—Ç–∏—Å—è –≤—Å–µ –ø–æ –º–∞–∫—Å–∏–º—É–º—É, –∞–¥–∂–µ –≥—Ä–æ—à—ñ —Ç–æ —Å–ø–ª–∞—á–µ–Ω–æ! –¢–æ–º—É –º–∞–ª–æ —Å–∏–¥—ñ–≤ —ñ –±–∞–≥–∞—Ç–æ —Ö–æ–¥–∏–≤.

–£ –º—ñ—Å—Ü–µ–≤–∏—Ö —î –ø–æ–Ω—è—Ç—Ç—è ‚Äú—Å—Ç–µ–π–∫–µ–π—à–µ–Ω‚Äù, –¥–µ ‚Äú—Å—Ç–µ–π‚Äù - –∑–∞–ª–∏—à–∞—Ç–∏—Å—å, –∞ ‚Äú–∫–µ–π—à–µ–Ω‚Äù –≤—ñ–¥ ‚Äú–≤–µ–∫–µ–π—à–∏–Ω‚Äù, —Ç–æ–±—Ç–æ –≤—ñ–¥–ø—É—Å—Ç–∫–∞. –¶–µ –∫–æ–ª–∏ —Ç–∏ –Ω–µ —ó–¥–µ—à –≤ —ñ–Ω—à—É –∫—Ä–∞—ó–Ω—É, –∞ –ø—Ä–æ—Å—Ç–æ –∑–Ω—ñ–º–∞—î—à –≥–æ—Ç–µ–ª—å –Ω–∞ —Ç—Ä–∏ –¥–Ω—ñ —Ç—É—Ç –∂–µ, —ñ –ø—Ä–æ—Å—Ç–æ –≤—ñ–¥–ø–æ—á–∏–≤–∞—î—à. –¢–æ–∂ –≤—ñ–¥–ø–æ—á–∏–Ω–æ–∫ –≤ –û–¥–µ—Å—ñ —á–∏ –ö–∞—Ä–ø–∞—Ç–∞—Ö –∑–∞–≥–∞–ª–æ–º –º–æ–∂–Ω–∞ —Ç–µ–∂ –Ω–∞–∑–≤–∞—Ç–∏ —Å—Ç–µ–π–∫–µ–π—à–∏–Ω–æ–º.

–ù–∞ –ª—ñ—Ç–∞–∫ –ø–æ—Ç—Ä—ñ–±–Ω–æ –±—É–ª–æ –≤—Å—Ç–∞–≤–∞—Ç–∏ —Ä–∞–Ω–æ. –°–ø–∞–≤ —Ç—Ä–∏ –≥–æ–¥–∏–Ω–∏. –•–æ–¥–∏–≤ –±–∞–≥–∞—Ç–æ, —Å–ø–∞–≤ –º—ñ—Ü–Ω–æ, —Å—É—Å—ñ–¥–∏ –≤ –º–æ—î–º—É –∫–∞–ø—Å—É–ª—å–Ω–æ–º—É –≥–æ—Ç–µ–ª—ñ –Ω–µ –∑–∞–≤–∞–∂–∞–ª–∏.

### –í–∏–ª—ñ—Ç –¥–æ –ù–æ–≤–æ—ó –ó–µ–ª–∞–Ω–¥—ñ—ó

–ß–∞—Å –±—É–ª–æ –ø—Ä–æ–∫–∏–¥–∞—Ç–∏—Å—å –Ω–∞ –ª—ñ—Ç–∞–∫ –¥–æ –ù–æ–≤–æ—ó –ó–µ–ª–∞–Ω–¥—ñ—ó. –ö–æ–ª–∏ –≤–Ω–æ—á—ñ –∑–∞–¥–∑–≤–æ–Ω–∏–≤ –º—ñ–π –±—É–¥–∏–ª—å–Ω–∏–∫, –æ–¥–Ω–æ—á–∞—Å–Ω–æ –∑ —Ü–∏–º –ø–æ—á—É–≤ –∂—ñ–Ω–æ—á–∏–π –∫—Ä–∏–∫ –Ω–∞–≤–ø—Ä–æ—Ç–∏ —ñ —Ñ—Ä–∞–∑—É –∞–Ω–≥–ª—ñ–π—Å—å–∫–æ—é: ‚Äú–±–ª*–¥—å –ö–∞—Ä–µ–Ω! –ú–∏ –ø—Ä–æ***–ª–∏ –Ω–∞—à –ª—ñ—Ç–∞–∫!‚Äù. –¢—Ä–∏ —Å–µ–∫—É–Ω–¥–∏ —Ç–∏—à—ñ, –∑—ñ—Ç—Ö–∞–Ω–Ω—è –∑ –ø–æ–ª–µ–≥—à–µ–Ω–Ω—è–º —ñ –∑–Ω–æ–≤—É —Ç–∏—à–∞ üòÖ –ù–∞–∫—É–ø–ª—è—Ç—å —Å–æ–±—ñ –∞–π—Ñ–æ–Ω—ñ–≤, –ø–æ—Å—Ç–∞–≤–ª—è—Ç—å –æ–¥–Ω–∞–∫–æ–≤—ñ –±—É–¥–∏–ª—å–Ω–∏–∫–∏, –∞ –ø–æ—Ç—ñ–º –≤–≤–∏–∂–∞—î—Ç—å—Å—è –≤—Å—è–∫–µ –≤ —Ö–æ—Å—Ç–µ–ª–∞—Ö.

–ó—ñ–±—Ä–∞–≤—à–∏ —Ä–µ—á—ñ, —è —É—Å–≤—ñ–¥–æ–º–∏–≤, —â–æ —è –∑–∞—Å–ª—É–∂–∏–≤ –∑–≤–∞–Ω–Ω—è ‚Äú–ª–æ—Ö –æ—Å—Ç–∞–Ω–Ω—ñ—Ö –¥–≤–æ—Ö –¥–Ω—ñ–≤‚Äù. –í –∞–µ—Ä–æ–ø–æ—Ä—Ç—É —è –∫—É–ø–∏–≤ –ø—Ä–æ—ó–∑–Ω–∏–π –Ω–∞ –≤—Å—ñ –≤–∏–¥–∏ —Ç—Ä–∞–Ω—Å–ø–æ—Ä—Ç—É –Ω–∞ –¥–≤–∞ –¥–Ω—ñ. –£ —Ä–µ–∑—É–ª—å—Ç–∞—Ç—ñ —Å–∫–æ—Ä–∏—Å—Ç–∞–≤—Å—è –Ω–∏–º —Ä—ñ–≤–Ω–æ –æ–¥–∏–Ω —Ä–∞–∑ - –∑ –∞–µ—Ä–æ–ø–æ—Ä—Ç—É –≤ –≥–æ—Ç–µ–ª—å. –ù–∞–≤—ñ—Ç—å –Ω–∞–∑–∞–¥ –≤ –∞–µ—Ä–æ–ø–æ—Ä—Ç —è –Ω–µ –º—ñ–≥ —ñ–∑ –Ω–∏–º –ø–æ—ó—Ö–∞—Ç–∏, –æ—Å–∫—ñ–ª—å–∫–∏ –º–µ—Ç—Ä–æ –±—É–ª–æ –∑–∞–∫—Ä–∏—Ç–æ. –ù–∞–π—Ü—ñ–∫–∞–≤—ñ—à—ñ –º—ñ—Å—Ü—è —Ä–æ–∑—Ç–∞—à–æ–≤–∞–Ω—ñ –≤ —Ü–µ–Ω—Ç—Ä—ñ –≤ –ø—ñ—à—ñ–π –¥–æ—Å—Ç—É–ø–Ω–æ—Å—Ç—ñ, —Ç–æ–∂ —ó–∑–¥–∏—Ç–∏ –Ω–µ –ø—Ä–∏—Ö–æ–¥–∏–ª–æ—Å—å.

![–î–æ—Ä–µ—á—ñ —Ü–µ —ó—Ö –º–µ—Ç—Ä–æ. –î–≤–µ—Ä—ñ –¥–æ –ø–æ—Ç—è–≥—É –≤—ñ–¥—á–∏–Ω—è—é—Ç—å—Å—è —Ç—ñ–ª—å–∫–∏ –∫–æ–ª–∏ –≤—ñ–Ω –ø—ñ–¥‚Äô—ó–∂–¥–∂–∞—î. –°–∞–º–æ–≤–±–∏—Ç–∏—Å—å - –Ω–µ –≤–∞—Ä—ñ–∞–Ω—Ç](assets/dorechi-tse-ih-metro-dveri-do-potyagu-vidchinyayutsya-tilki-koli-vin-pidizhdzhaie-samovbitis-ne-variant.jpg "–î–æ—Ä–µ—á—ñ —Ü–µ —ó—Ö –º–µ—Ç—Ä–æ. –î–≤–µ—Ä—ñ –¥–æ –ø–æ—Ç—è–≥—É –≤—ñ–¥—á–∏–Ω—è—é—Ç—å—Å—è —Ç—ñ–ª—å–∫–∏ –∫–æ–ª–∏ –≤—ñ–Ω –ø—ñ–¥‚Äô—ó–∂–¥–∂–∞—î. –°–∞–º–æ–≤–±–∏—Ç–∏—Å—å - –Ω–µ –≤–∞—Ä—ñ–∞–Ω—Ç")

–î–æ–≤–µ–ª–æ—Å—å –≤–∏–∫–ª–∏–∫–∞—Ç–∏ —Ç–∞–∫—Å—ñ. –¢–∞–∫—Å–∏—Å—Ç –±—É–≤ –≤–µ—Å–µ–ª–∏–π —ñ –±–∞–ª–∞–∫—É—á–∏–π. –í—ñ–Ω –ø—Ä–∞—Ü—é–≤–∞–≤ —É—Å—é –Ω—ñ—á, –∞ –º–µ–Ω—ñ —è–∫—Ä–∞–∑ –ø–æ—Ç—Ä—ñ–±–Ω–æ –±—É–ª–æ –≤ –±—ñ–∫ –π–æ–≥–æ –±—É–¥–∏–Ω–∫—É. –û—Å—Ç–∞–Ω–Ω—î –∑–∞–º–æ–≤–ª–µ–Ω–Ω—è —ñ —Å–ø–∞—Ç–∏.

–ü–æ–≥–æ–≤–æ—Ä–∏–ª–∏ –∑–∞ –∂–∏—Ç—Ç—è. –¶–µ –±—É–≤ —è–∫–∏–π—Å—å –∞–Ω—Ç–∏—Ç–∞–∫—Å–∏—Å—Ç, —è–∫ –∞–Ω—Ç–∏–º–∞—Ç–µ—Ä—ñ—è. –ú—ñ—Å—Ü–µ–≤–∞ –≤–ª–∞–¥–∞ —Ö–æ—Ä–æ—à–∞, —Ä–æ–±–æ—Ç–∞ –ø–æ–¥–æ–±–∞—î—Ç—å—Å—è, –º—ñ—Å—Ç–æ –ø–æ–¥–æ–±–∞—î—Ç—å—Å—è, –Ω—ñ–∫—É–¥–∏ –≤–∞–ª–∏—Ç–∏ –Ω–µ —Ö–æ—á–µ—Ç—å—Å—è. –î–ª—è –ª—é–¥–∏–Ω–∏ –∑ –º–æ—ó—Ö –∫—Ä–∞—ó–≤ —Ç–∞–∫–µ –¥–∏–≤–Ω–æ —á—É—Ç–∏, –∞–ª–µ —Ñ–∞–∫—Ç!

–ó–∞–ø–∏—Ç–∞–≤ –∑–≤—ñ–¥–∫–∏ —è: ‚Äú–û, –£–∫—Ä–∞—ó–Ω–∞? –ì—É–¥!‚Äù. –ù–∞—Å –±–∞–≥–∞—Ç–æ –¥–µ –ª—é–±–ª—è—Ç—å. ‚Äú–¢—É—Ç –ø—Ä–∞—Ü—é—é—Ç—å —É–∫—Ä–∞—ó–Ω—Å—å–∫—ñ –¥—ñ–≤—á–∞—Ç–∞. –í–∏—Å–æ–∫—ñ —Ç–∞–∫—ñ‚Äù. –î–ª—è –°—ñ–Ω–≥–∞–ø—É—Ä—Ü—ñ–≤ –º–∏ –≤—Å—ñ –≥—ñ–≥–∞–Ω—Ç–∏. "–î—É–∂–µ –ª—é–±–ª—è—Ç—å —Ç–∞–Ω—Ü—é–≤–∞—Ç–∏. –ü'—è—Ç–Ω–∏—Ü—è, —Å—É–±–æ—Ç–∞ - –ø–æ—Å—Ç—ñ–π–Ω–æ –∑ –≥—É–ª—è–Ω–æ–∫ –≤–æ–∂—É. –°–ø—ñ–≤–∞—é—Ç—å, —Ç–∞–Ω—Ü—é—é—Ç—å —É –º–∞—à–∏–Ω—ñ, –∞–ª–µ –≤—Å–µ –∫—É–ª—å—Ç—É—Ä–Ω–æ‚Äù. –û–¥–∏–Ω —Ç–∞–∫—Å–∏—Å—Ç —Ü–µ, –∑–≤—ñ—Å–Ω–æ, –¥—É–∂–µ –º–∞–ª–µ–Ω—å–∫–∞ –≤–∏–±—ñ—Ä–∫–∞, –∞–ª–µ –∞—Å–æ—Ü—ñ–∞—Ü—ñ—è ‚Äú–£–∫—Ä–∞—ó–Ω–∞ = –∫—Ä–∞—Å–∏–≤—ñ —Ç–∞ –≤–µ—Å–µ–ª—ñ –¥—ñ–≤—á–∞—Ç–∞‚Äù, - –ø—Ä–∏—î–º–Ω–∞.

–ü—ñ–¥ –∫—ñ–Ω–µ—Ü—å –ø–æ—ó–∑–¥–∫–∏ –º–∏ –≤–∂–µ —Å–ø—ñ–ª–∫—É–≤–∞–ª–∏—Å—è —è–∫ –¥–≤–∞ –¥–∞–≤–Ω—ñ –∑–Ω–∞–π–æ–º—ñ. –©–æ–± –ø—ñ–¥–∫—Ä—ñ–ø–∏—Ç–∏ –≥–∞—Ä–Ω–∏–π –æ–±—Ä–∞–∑ —É–∫—Ä–∞—ó–Ω—Ü—ñ–≤, –ø–æ–±–∞–∂–∞–≤ —Ç–∞–∫—Å–∏—Å—Ç–æ–≤—ñ –≥–∞—Ä–Ω–æ—ó –¥–æ—Ä–æ–≥–∏ –¥–æ–¥–æ–º—É, –∑–¥–æ—Ä–æ–≤‚Äô—è –π–æ–º—É —ñ –≤—Å—ñ–π –π–æ–≥–æ —Å—ñ–º‚Äô—ó —Ç–∞ –ø—ñ—à–æ–≤ —É —Ç—É–∞–ª–µ—Ç –∞–µ—Ä–æ–ø–æ—Ä—Ç—É –∑–Ω–æ–≤—É –ø–µ—Ä–µ–æ–¥—è–≥–∞—Ç–∏ —à–æ—Ä—Ç–∏ –Ω–∞ –¥–∂–∏–Ω—Å–∏. –ù–∞ –º–µ–Ω–µ —á–µ–∫–∞–ª–∞ –ù–æ–≤–∞ –ó–µ–ª–∞–Ω–¥—ñ—è, –¥–µ –∑–∞—Ä–∞–∑ –≤–µ—Å–Ω–∞. –ê —Ç–∞–∫—Å–∏—Å—Ç –ø–æ—ó—Ö–∞–≤ –¥–æ —Å–≤–æ—î—ó —Å—ñ–º‚Äô—ó, —è–∫—É —á–µ—Ä–µ–∑ —Ä–æ–±–æ—Ç—É –≤–∂–µ –∫—ñ–ª—å–∫–∞ –¥–Ω—ñ–≤ –Ω–µ –±–∞—á–∏–≤. –í–æ–Ω–∏ —Ç—É—Ç —Ç—Ä—É–¥–æ–≥–æ–ª—ñ–∫–∏. –í–∫–æ—Ç—Ä–µ –ø–µ—Ä–µ–∫–æ–Ω–∞–≤—Å—è, —â–æ —è–∫—â–æ —É –∫—Ä–∞—ó–Ω–∏ –Ω–µ–º–∞—î –∫—É–ø–∏ –Ω–∞—Ñ—Ç–∏ - –¥–æ–±—Ä–æ–±—É—Ç —ñ–¥–µ –ø–ª—ñ—á-–æ-–ø–ª—ñ—á —ñ–∑ —Ç—Ä—É–¥–æ–≥–æ–ª—ñ–∑–º–æ–º.

![–ë—É–¥—É —Å—É–º—É–≤–∞—Ç–∏ –∑–∞ —Ü–∏–º–∏ —Ç–µ–ø–ª–∏–º–∏ –≤—É–ª–æ—á–∫–∞–º–∏](assets/budu-sumuvati-za-tsimi-teplimi-vulochkami.jpg "–ë—É–¥—É —Å—É–º—É–≤–∞—Ç–∏ –∑–∞ —Ü–∏–º–∏ —Ç–µ–ø–ª–∏–º–∏ –≤—É–ª–æ—á–∫–∞–º–∏")
![IMG_6948.jpeg](assets/img-6948-jpeg.jpg)
