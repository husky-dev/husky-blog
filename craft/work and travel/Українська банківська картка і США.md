# Українська банківська картка і США

> Date: 13 Apr 2012, 21:22

> Draft: true

> Slug: ukrainska-bankivska-kartka-i-ssha

> Category: travel

> Series: work-and-travel

> Language: UA

Згідно з рекомендаціями людей, які вже літали за програмою “Work & Travel”, у США з собою потрібно брати приблизно 1000$. З першого дня тобі ніхто платити не буде. А оплачувати їжу, житло, дрібні витрати треба. Тож без грошей на перший час ніяк. Плюс, бажано везти з собою 300$ готівкою, а все інше на картці. Трапитися може всяке, тож краще себе підстрахувати.

Дотримуючись цих порад, я вирішив собі зробити картку, яка б працювала в США, і на якій можна було б перевезти гроші через український кордон, не побоюючись за їх збереження.

### Оформлення картки

І так, я вирішив собі оформити картку, на якій можна б було зберігати долари. Довго сидіти за комп’ютером у пошуку інформації не хотілось. Тому я просто взяв усі необхідні документи (паспорт, ін. код) і пішов до найближчого відділення ПриватБанку. Там завжди є консультанти, в обов’язок яких входить надавати всю необхідну інформацію. Тому про якісь пошуки в Інтернеті я навіть і не замислювався.

І так, приходжу я в банк і сідаю до першого-ліпшого консультанта. Це була дівчина, років 30:

— Добрий день! Мені потрібна доларова картка, якою можна було б користуватися в США.

— Ми можемо запропонувати вам створити іменну кредитну картку. З нею, вам не потрібно буде вводити пін-код, і вона буде працювати в США!

— Чудово! Скільки коштує оформлення цієї картки?

— 30$!

Хм, непогано... В голові одразу 30$ перевелися в гривні. 240 грн.! Чесно кажучи, я розраховував максимум на 20 грн., а тут 240...

— А немає у вас, бува, чогось дешевшого?

— Ну так, є - неохоче сказала дівчина - можна оформити не іменну кредитку. Вона коштуватиме (точну цифру не пам'ятаю, але до 10$)

— А в чому різниця?

— Ну вам доведеться вводити пін-код, і інша тарифікація. Ось дивіться...

Далі було безліч цифр, відсотків і умов. Я намагався максимально вникнути в суть проблеми. Але після того як з'явився ще один варіант створення картки, ґрунтуючись на моїй поточній кредитці, я остаточно здався. Попрощавшись, і сказавши мовляв “Я ще подумаю”, було вирішено слідувати вже давним-давно перевіреним планом. А саме - спочатку все детально вивчити в Інтернеті, а вже після йти в банк. Так і зробив.

### Раунд 2

Прийшовши вкотре в банк, я одразу ж виклав уже заздалегідь підготовлену фразу:

— Мені потрібна кредитна доларова картка платіжної системи “VISA”.

Я сподівався, що сказавши цю фразу, мене відразу зрозуміють і дадуть те, що потрібно. Але не тут то було. Мені знову почали розповідати про різні пропозиції та можливості, які мене остаточно заплутали.

— Окей. Давайте зупинимося на тому, що мені потрібна доларова кредитна картка. Вона точно працюватиме у США?

Пауза.

— Гадаю так...

Чудово! Я їду в США, де в мене немає ні друзів, ні рідних, ні родичів! Туди, де я повинен буду покладатися тільки на самого себе! А мені не можуть точно відповісти: працюватиме картка чи ні...

— Окей. Гаразд. Оформляйте. Через скільки часу буде готова картка?

— Приблизно через тиждень.

Це мене аж ніяк не влаштовувало. Рівно через тиждень я мав уже летіти до США. А раптом картка не буде готова до дати вильоту? Що тоді?

— Мені через тиждень уже летіти до США. Чи можна якось це все зробити швидше?

— Ні, ніяк. Можна зробити тільки дебетову картку.

— Скільки це займе часу?

— Усього лише 5 хвилин, і картка буде у вас!

І справді, через 5 хвилин картка була в мене в кишені. І чого, питається, потрібно було париться і пудрити один одному мозок? Не знаю, хто був винен. Можливо, я щось не те сказав. Можливо, консультант була не компетентна в цьому питанні. Але розв’язання задачі переказу грошей у США виявилося елементарним.

Але мене все одно не залишало відчуття, що тут щось не те. Вирішивши зайвий раз підстрахувати себе, я звернувся до онлайн консультанта банку, де за допомогою чату можна ставити різні запитання.

— Добрий вечір! У мене є дебетова доларова картка з номером ХХХХ ХХХХ ХХХХ ХХХХ ХХХХ ХХХХ. Чи буде ця картка працювати в США?

— Зачекайте хвилинку. Для роботи картки в США потрібно відкрити доступ на її використання за кордоном. Зайдіть у меню ... там вам потрібно буде вибрати країну, і міста, в яких ви збираєтеся побувати

— Чудово! Дякую! А що б сталося, якби я не відкрив би доступ і спробував зняти гроші в США?

— Картку було б заблоковано

— І що в такому разі робити?

— Розблокувати картку можна тільки через систему “Приват24” або у відділенні ПриватБанку.

— Спасибі велике!

Я тут же уявив собі цю картину. Стою я біля банкомату в США. Намагаюсь зняти гроші і тут на тобі: “Sorry, but your card is blocked!”. Ні готівки, ні картки. Благо, що шосте чуття і недовіра до консультантів швидко схаменулися, і змусили мене ще раз усе перевірити ще раз.

Того ж вечора, я відкрив свій доступ до картки, таким чином уникнувши нехорошої ситуації, яка могла б виникнути в США.

### Внесення грошей на рахунок

Покласти гроші на рахунок не становило жодних труднощів. Приходимо в касу. Просимо покласти готівку на картку. Через 5 хвилин усе готово. До речі, готівка не обов’язково має бути в доларах. При поповненні картки, гроші конвертуються у валюту картки згідно з обмінним курсом.

### Зняття грошей у США

Уже через тиждень життя в США, я вирішив спробувати працездатність картки. Знайшов перший-ліпший банкомат і зняв 20$. Усе спрацювало! Банкомат слухняно віддав гроші. Виникло інше запитання: “А скільки грошей у мене зняло за операцію?”.

Чесно кажучи, я вже точно не пам'ятаю, скільки в мене було взято грошей як плату за послугу вперше. Але на даний момент, коли я вже зняв з картки 160$, плата за це склала приблизно 15$. Досить таки не мало. Але оскільки це картка іншого банку та іншої країни, такі високі відсотки за зняття грошей можна зрозуміти.

### Поради для майбутніх учасників “Work and Travel”

Отже, щоб позбавити тебе, майбутнього учасника програми “Work and Travel”, від пережитих мною мук і необґрунтованих втрат часу, дам тобі кілька важливих порад:

- Тобі потрібна дебетова доларова картка. Тип платіжної системи особливо не важливий. Але бажано, що б це була “VISA”.
- Обов’язково запитай про використання картки за кордоном. Чи потрібно відкривати доступ?

Ці дві прості поради збережуть тобі багато сил і енергії. Удачі!

