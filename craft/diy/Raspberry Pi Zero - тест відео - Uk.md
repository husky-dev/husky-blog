# Raspberry Pi Zero - тест відео - Uk

> Date: 12 Jan 2017, 21:07

> Slug: raspberry-pi-zero-video-test

> Title: Raspberry Pi Zero - тест відео

> Tags: raspberry

> Category: diy

> Language: uk

![IMG_4536.jpeg](https://res.craft.do/user/full/b5a256f3-51ff-c8e5-10fe-9343b6a0451d/39FFF612-6498-43AA-92AF-865581E01B00_2/3Hss6N8iNhJG5aM5Ly3Lntc4xaxeCoMU077H9XXTEFIz/IMG_4536.jpeg)

**Моя Raspberry Pi Zero за 5 баксів**

У мене вже давно зріє ідея використати Raspberry для одного пет-проджекту, де потрібно відтворювати відео та аудіо. Звичайно хочеться, щоб залізо коштувало по мінімуму. Тож Raspberry Pi Zero, комп за $5 ([в реальності $20](/blog/raspberry-pi-zero-rozpakuvannya-ta-pershii-test/)) - дуже хороший варіант.

Відразу скажу - якість відтворення здивувала. Вона класна! Ясна річ не ідеал. При запуску відео та аудіо обрубує перші пару секунд звуку. Але як для такої платки - дуже непогано. Зацініть.

[Raspberry Pi Zero  - playing video test](https://www.youtube.com/watch?v=4Jsn0uaIpGI)

Відео було завантажено з YouTube. Формат MP4, 720p. Буде більше часу - спробую вищу якість. На платі стояла полегшена Raspbian без графічної оболонки.

У RPi Zerro немає вбудованої звукової карти. Тож є два варіанти - передавати звук через HDMI (що я і робив у відео) або використовувати зовнішню звукову карту. Передача звуку по HDMI працює "з коробки". А ось з аудіокартою варто повозитися.

![praspberry-pi-zero-audoi-card.jpeg](https://res.craft.do/user/full/b5a256f3-51ff-c8e5-10fe-9343b6a0451d/doc/AC91B29C-9927-448F-8732-47DAB3D87376/E56D3481-5416-4A2B-BEB6-B4A0CE0C33BE_2/btqhppmOmze5I6QyDFbP5O3EiINg83C6lOe629Ifj3gz/praspberry-pi-zero-audoi-card.jpeg)

**Дешева звукова карта яку я використовував у своїх тестах**

Ще запара в тому, що я поки що не знайшов способу як пускати звук через звукову карту використовуючи `omxplayer` (рекомендований плеєр). Через `mpg123`, після певних налаштувань - працює. omxplayer поки що мовчить. Потрібно виконати більше досліджень в цьому напрямку. Поки тільки варіант підключати колонки до телевізора.

І так, за допомогою невеликого скрипта можна крутити плей-листи з відео та аудіо! Перевірив, працює. Щоправда під час переходу з одного відео на інше виникає затримка, і перші секунди звуку пропадають. Але якщо затримка в секунду для вас не критична, і ви надалі зможете додати кілька секунд чорного екрана на початок відео - взагалі все чудово. Для такої платки, як на мене, дуже навіть хороший результат.

